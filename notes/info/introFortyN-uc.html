<!DOCTYPE html>
<html>
  <head>
    <meta charset="utf-8" />
    <meta name="google" value="notranslate" />

    <title>Hadithmv - 40 Nawawi Intro</title>
    <meta name="description" content="About Nawawi's 40 hadith" />
    <meta name="viewport" content="width=device-width" />

    <link
      rel="canonical"
      href="https://hadithmv.github.io/notes/info/introFortyN.html"
    />
    <link rel="icon" type="image/svg+xml" href="../../img/logo/logo.svg" />
    <meta name="theme-color" content="#29434e" />
    <!-- og metadata sm link previews -->
    <meta property="og:title" content="hadithmv" />
    <meta property="og:type" content="website" />
    <meta
      property="og:url"
      content="https://hadithmv.github.io/notes/info/introFortyN.html"
    />
    <meta
      property="og:image"
      content="https://hadithmv.github.io/img/logo/NewLogo7/hadithmv-logo-7.0-whiteBack-512px.png"
    />

    <link rel="stylesheet" href="../minimal-mod.min.css" />
    <!--
    https://github.com/orderedlist/minimal
    -->
  </head>

  <body class="notranslate">
    <div class="wrapper">
      <div class="mid">
        <h1 class="ar basmala">بِسمِ اللهِ الرَّحمَنِ الرَّحِيمِ</h1>
        <a href="../../books/index.html" class="noLine"
          ><img class="hmv" alt="hadith mv" src="../../img/logo/logo.svg"
        /></a>

        <br /><br />
      </div>
      <br />

      <h3 style="text-align: center">
        <b
          ><a href="../../books/index.html">ޙަދީޘްއެމްވީ</a> - ނަވަވީގެ 40
          ޙަދީޘްގެ ތައާރަފު</b
        >
      </h3>

      <div class="dv">
        <br />
        <hr />
        <br />

        <!-- couldnt fix thaana mish mash render error here -->
        <p class="mid">
          އިސްލާމިކް މިނިސްޓްރީއިން ”ނަވަވީގެ 40 ޙަދީޘް“ ފޮތުގެ ތަރުޖަމާ
          ފާސްކުރިކަމުގެ ކާޑުގައިވާ ރެފް ނަމްބަރު :
        </p>
        <p class="mid" dir="ltr">(FRM) 142-C1/INDIV/2019/61</p>

        <br />
        <hr />
        <br />

        <h2 class="mid">
          <b><a>ސްޓޭޓް މިނިސްޓަރގެ ބަސްފުޅެއް</a></b>
        </h2>

        <h2 class="ar mid">بِسمِ اللهِ الرَّحمَنِ الرَّحِيمِ</h2>

        <p class="ar inde">
          الحمد لله وحده والصلاة والسلام على رسوله وآله وصحبه… وبعد:
        </p>

        <p class="inde">
          ޢިލްމަކީ އިންސާނީ ޙަޟާރަތުގެ ކުރިބޯށްޓެވެ. ހުރިހާ މާނައެއްގައި ވެސް
          ތަނެއް ތަހުޒީބުވެ ކުރިއަރައި ދިއުމުގެ ސިއްރެވެ. ޢިލްމަކީ އަޅާ އޭނާގެ
          ވެރިރައްބު މަޢުރިފާކޮށް ދެނެގަތުމުގެ ވަސީލަތެވެ. ދީނާއި ދުނިޔަވީ
          ކަންކަން ދެނެގަތުމުގެ ތަޅުދަނޑިއެވެ. އީމާންކަމުގެ ނާރެހެވެ. އިންސާނާ
          މަތީ ދަރަޖަތަކާ ހަމައަށް ވާޞިލްވުމުގެ މަގުވެސް މެއެވެ. ފަހެ ޢިލްމަކީ
          އޭގެ އައްސޭރިއެއް ނުވާ، މާސިންގާ ފުން ކަނޑެކެވެ. އެ ކަނޑުން
          ފެންތިއްކެއްގެ މިންވަރު ޙާޞިލްވުމަކީ ވެސް އިންސާނާއަށް ލިބޭނޭ ވަރަށް
          ބޮޑު ހެވެކެވެ. ވަކިން ޚާއްޞަކޮށް ދީނީ ޢިލްމެވެ. އެހެންވެ އަޅާއަށް ﷲ
          ހެޔޮއެދިވޮޑިގެންފިނަމަ، އޭނާއަށް ދީނުގެ ޢިލްމު ދެއްވައެވެ. ޢިލްމަކީ
          އިންސާނާގެ ޙަޔާތަށް މިހާ މުހިއްމު އެއްޗަކަށް ވީހިނދު، އެ ޢިލްމު
          ފެތުރުމަށް އިސްލާމް ދީނުގައި ވަރަށް ބޮޑަށް ބާރު އަޅުއްވާފައި ވެއެވެ.
          ދީނުގެ ޢިލްމު ލިބިގެންތިބެ އެ ޢިލްމު ފެތުރުމަކީ މާތް ނަބިއްޔާ ﷺ އާއި
          އެކަލޭގެފާނަށް ތަބާވާ މީހުންގެ މަގެވެ. ކީރިތިވަންތަ ﷲ ތަޢާލާ
          ވަޙީކުރައްވާފައިވެއެވެ.<span class="ar">
            (قُلْ هَذِهِ سَبِيلِي أَدْعُو إِلَى اللَّه عَلَى بَصِيرَةٍ أَنَا
            وَمَنِ اتَّبَعَنِي) [سُورَة يُوسُف 108] </span
          >މާނައީ: ”ކަލޭގެފާނު ވިދާޅުވާށެވެ! މިއީ ތިމަންކަލޭގެފާނުގެ މަގެވެ.
          ތިމަންކަލޭގެފާނާއި، ތިމަންކަލޭގެފާނަށް ތަބާވި މީހުން، ﷲ ގެ މަގަށް
          ގޮވައިލައްވަނީ، ޢިލްމާ (އަލިވެގެންވާ ހެއްކާއި ދަލީލާ ) އެކުގައެވެ.“ 
        </p>

        <p class="inde">
          ދީނުގެ ޢިލްމު ފެތުރުމަށްޓަކައި މި އުއްމަތުގެ ޢިލްމުވެރިން ވަރަށް
          އަގުހުރި މަސައްކަތްތައް ކުރައްވާފައިވެއެވެ. އޭގެތެރޭގައި ފޮތްތައް ލިޔެ
          ތަޞްނީފްކުރުމާއި، ތަރުޖަމާކުރުމަކީ ވަރަށް ފުޅާ ދާއިރާއެއްގައި
          ކުރެވެމުން އަންނަ މުހިއްމު މަސައްކަތެކެވެ. އެގޮތުން އަޅުގަނޑުމެންގެ
          ކުރިމަތީގައި މިވާ ”ނަވަވީގެ 40 ޙަދީޘް“ މި ފޮތަކީ އިމާމް އަބޫ
          ޒަކަރިއްޔާ މުޙްޔިއްދީން އައްނަވަވީ ލިޔުއްވާފައިވާ
          <span class="ar"> ”الأربعون النووية“</span>  ގެ ވަރަށް ފުރިހަމަ ދިވެހި
          ތަރުޖަމާއެކެވެ. މި ފޮތަކީ ސައިޒުގެ ގޮތުން ކިތަންމެ ކުޑަ ނަމަވެސް
          ފައިދާގެ ގޮތުން ވަރަށް ބޮޑު ފޮތެކެވެ. އުއްމަތުގައި މަޝްހޫރުވި، އަދި
          މީސްތަކުން ބަލައިގަތް ފޮތެކެވެ. އަލިގަދަ ވޮށެކެވެ. ވަރަށް ޚާއްޞަ
          އިމްތިޔާޒީ ސިފަތަކެއް ލިބިގެންވާ ފޮތެކެވެ. އެގޮތުން މި ފޮތުގައި
          މުއައްލިފު ލިޔުއްވާފައި ވަނީ އެ ޙަދީޘްތަކެއްގެ މައްޗަށް ޝަރީޢަތުގެ
          މައިގަނޑު ޙުކުމްތައް ބިނާވެގެންވާ ސާޅީސް ޙަދީޘެވެ. ދުޢާއަކީ މިފޮތުގެ
          ސަބަބުން ދިވެހިންގެ ޢިލްމީ ޚަޒާނާ މުއްސަނދިވެ، އޭގައިވާ މޫރިތި
          ޙަދީޘްތަކަށް އަމަލުކުރުމުގެ ހެޔޮތައުފީޤް ﷲ މިންވަރުކުރެއްވުމެވެ.
        </p>
        <p class="inde">27 ޛުލްޙިއްޖާ 1441</p>
        <p class="inde">17 އޮގަސްޓު 2020</p>

        <p class="ar leftAlign padLeftBm">كتبه / أخوكم</p>

        <p class="leftAlign padLeftBm">އިލްޔާސް ޖަމާލް</p>

        <p class="leftAlign">މިނިސްޓަރ އޮފް ސްޓޭޓް ފޮރ އިސްލާމިކް އެފެއާރޒް</p>

        <br />
        <hr />
        <br />

        <h2 class="mid">
          <b><a>މުތަރުޖިމުގެ ބަސް</a></b>
        </h2>

        <h2 class="ar mid">بِسمِ اللهِ الرَّحمَنِ الرَّحِيمِ</h2>

        <p class="ar inde">
          الحَمدُ لِلَّهِ رَبِّ العَالَمِينَ. وَالصَّلَاةُ وَالسَّلَامُ عَلَى
          رَسُولِ اللَّهِ، وَعَلَى آلِهِ وَصَحبِهِ أَجمَعِينَ. اللَّهُمَّ لَا
          سَهلَ إِلاَّ مَا جَعَلتَهُ سَهلًا، وَأَنتَ تَجعَلُ الحَزنَ إِذَا شِئتَ
          سَهلاً. سُبحَانَكَ لَا عِلمَ لَنَا إِلَّا مَا عَلَّمتَنَا، إِنَّكَ
          أَنتَ العَلِيمُ الحَكِيم.
        </p>

        <p class="inde">
          ރަޙްމާންވަންތަ ރަޙީމްވަންތަ މާތް ﷲގެ އިސްމުފުޅުން ފަށައިގަންނަމެވެ.
          އެންމެހައި ހަމްދު ތައުރީފާއި ސަނާއެއް ހައްގުވަނީ އާލަމްތަކުގެ ވެރި
          ރައްބު، ﷲ އަށެވެ. އަދި ﷲގެ ރަސޫލާއާއި، އެ ރަސޫލާގެ އާލުންނާއި
          އަސްހާބުންނަށް ސަލަވާތާއި ސަލާމް ލައްވާށިއެވެ. ޔާ ﷲ! އިބަ އިލާހު
          ފަސޭހަ ކޮށްދެއްވައިފި ކަމެއް މެނުވީ ފަސޭހަވެގެނެއް ނުވެއެވެ. އަދި އިބަ
          އިލާހު އިރާދަ ކުރައްވައިފި ނަމަ، އިބަ އިލާހު ދަތިކަން ފަސޭހަކަމަށް
          ހައްދަވަމުއެވެ. އިބަ އިލާހު (އެންމެހައި އުނި ސިފަތަކުން)
          ހުސްތާހިރުވެގެން ވެއެވެ. އިބަ އިލާހު އަޅަމެންނަށް އުނގަންނަވައި ދެއްވި
          އިލްމެއް މެނުވީ، އަޅަމެންނަށް އެއްވެސް އެއްޗެއް އެނގިގެނެއް ނުވެއެވެ.
          ހަމަކަށަވަރުން އިބަ އިލާހީ، މޮޅަށް ދެނެވޮޑިގެންވާ ޙަކީމްވަންތަ
          އިލާހެވެ.
        </p>

        <br />
        <h3>
          <b><a>ޙަދީޘަކީ ކޮބާ؟</a></b>
        </h3>

        <p class="inde">
          އެއީ ﷲ ފޮނުއްވި އެންމެ ފަހުގެ ނަބިއްޔާ، މުޙައްމަދު ﷺ ގެ އަރިހުން
          ރިވާވެފައިވާ ބަސްފުޅުތަކާއި، އަމަލުފުޅުތަކާއި، އެ ނަބިއްޔާ އިގުރާރުވެ
          ވަޑައިގެންނެވި ކަންތައްތަކާއި، އެ ނަބިއްޔާގެ ޒާތީ އަދި އަޚްލާގީ
          ސިފަފުޅުތަކެވެ. ޙަދީޘަށް ސުންނަތޭ ވެސް ކިޔައެވެ. އެއީ ކީރިތި
          ޤުރްއާނަށް ފަހު، އިސްލާމް ދީނުގެ އެންމެހައި ޝަރުއީ ހުކުމްތަކާއި އަދަބު
          އަޚްލާގުގެ މިންގަނޑުތައް ނެގޭ ދެވަނަ މަސްދަރެވެ. ޙަދީޘަކީ
          ހުއްޖަތެއްކަން ކީރިތި ޤުރްއާނާއި ސުންނަތާއި އިޖްމާއުން ސާބިތުވެގެން
          ވެއެވެ. ކުރަންވީ އަދި ނުކުރަންވީ އެންމެހައި ކަންތައްތައް އެނގެން އޮތީ
          ހަމައެކަނި ﷲގެ ރަސޫލާ ﷺ މެދުވެރިކޮށެވެ. ރަސޫލާއަށް ތަބާވުމަކީ
          ދިންނެވުމާއި، އެންމެހައި ހެވަކާއި ލާބައާއި މަންފާ ލިބޭނެ ހަމައެކަނި
          މަގެވެ. އަދި އެ ނޫން އެއްވެސް އެހެން މަގެއް ޚިޔާރު ކުރުމަކީ ދުނިޔެއާއި
          އާޚިރަތުގައި ހަލާކާއި އަބާއްޖަވެރިކަމަށް ވެއްޓިގެން ދިޔުމެވެ.
        </p>
        <p class="inde">
          ﷲ ވަނީ، އެ އިލާހުގެ ރަސޫލާ ﷺ އަށް ތަބާވުމަށް އަޅުގަނޑުމެންނަށް އަމުރު
          ކުރައްވާފައެވެ. އަދި ހަޔާތުގެ ހުރިހާ ކަމެއްގައި ވެސް، އަޅުގަނޑުމެން
          އަމަލު ކުރަންޖެހޭނީ އެ ރަސޫލާ އެންގެވި ގޮތަކަށެވެ. ރަސޫލާ ﷺ އެއްވެސް
          ކަމެއް ދީނުގައި އަމިއްލަފުޅަށް އުފައްދަވާފައެއް ނުވެއެވެ. އެ ރަސޫލާ
          ހަރާމް ކުރެއްވި ކޮންމެ ކަމަކީ ހަމަ ﷲ ހަރާމް ކުރެއްވި ކަމެކެވެ. އަދި
          ރަސޫލާއަށް ކިޔަމަންވުމަކީ ހަމަ ﷲ އަށް ކިޔަމަންވުމެވެ.
        </p>
        <p class="inde">
          ﷲގެ ރަސޫލާއަށް ތަބާވުމަކީ އީމާންކަމުގެ ތެރެއިން ހިމެނޭ، އެ އިލާހު
          ކަނޑައެޅުއްވި ވާޖިބެކެވެ. އެއްވެސް ކަމެއްގައި ދެބަސްވުމެއް އުފެދިއްޖެ
          ނަމަ، ރުޖޫއަވާން ޖެހޭނީ ކީރިތި ޤުރްއާނަށާއި ރަސޫލާގެ ސުންނަތަށެވެ.
          ނަމާދު ކުރަންވީ ގޮތާއި، ރޯދަ ހިފަންވީ ގޮތާއި، ޒަކާތް ނެރެންވީ ގޮތާއި،
          ހައްޖުގެ އަޅުކަން އަދާ ކުރަންވީ ގޮތާއި، ވިޔަފާރީގެ މުއާމަލާތްތައް
          ކުރަންވީ ގޮތާއި، ހައްދު ކަނޑައެޅިގެންވާ ހުކުމްތަކާއި، ދީނުގައި ހިމެނޭ
          މިފަދަ އެތައް ކަމެއް ޙަދީޘާ ނުލާ އެނގޭނެ އެއްވެސް ގޮތެއް ނެތެވެ.
          އިސްލާމަކު ސުންނަތަށް އިންކާރެއް ނުކުރާނެއެވެ. އަދި ރަސޫލާގެ އަމުރަށް
          ކިޔަމަން ނުވެއްޖެނަމަ، ލިބޭނެ ނަތީޖާއަކަށް ﷲ އާއި އެ އިލާހުގެ ރަސޫލާ
          ވަނީ އިންޒާރު ދެއްވާފައެވެ.
        </p>

        <br />
        <h3>
          <b><a>އައްނަވަވީއަކީ ކޮން ބޭކަލެއް؟</a></b>
        </h3>

        <p class="inde">
          އައްނަވަވީއަކީ ޝާފިޢީ މަޒުހަބުގެ ބޮޑު އިލްމުވެރިއެކެވެ. އަދި އެތަކެއް
          މަޝްހޫރު ފޮތްތަކެއް ލިޔުއްވި މުސައްނިފެކެވެ. އެކަލޭގެފާނު
          އުފަންވެވަޑައިގަތީ ހިޖުރައިން 631 ވަނަ އަހަރު، ސީރިޔާގެ ރަށެއް
          ކަމަށްވާ ނަވާގައެވެ. އަދި އަވަހާރަވީ ހިޖުރައިން 676 ވަނަ އަހަރު ހަމަ
          އެ ރަށުގައެވެ. އޭރު އުމުރުފުޅުން ވާނީ 45 އަހަރެވެ. ތިރީގައި ވަނީ
          އެކަލޭގެފާނާމެދު ތާރީޚުގެ މަޝްހޫރު އިލްމުވެރިއެއް ކަމަށްވާ
          ޝަމްސުއްދީން އައްޛަހަބީ (748-673 ހ.) ލިޔުއްވި ވަނަވަރުން ނަގާފައިވާ
          މައުލޫމާތެވެ.
          <a
            href="https://archive.org/details/FP11950/sanmfkod/page/n340/mode/2up"
            rel="noopener noreferrer"
            target="_blank"
            aria-label=""
            >[سِيَرُ أَعلَام النُّبَلَاء لِلذَّهَبِي، الجُزءُ المَفقُودُ،
            تَرجَمَةُ النوَوِي (6445) ص 340]</a
          >
        </p>

        <p class="ar inde">
          «النَّوَاوِيُّ، الشَّيخُ الإِمَامُ القُدوَةُ الحَافِظُ الزَّاهِدُ
          العَابِدُ الفَقِيهُ المُجتَهِدُ الرَّبَانِيُّ شَيخُ الإِسلَامِ
          أَحسِبُهُ. الإِمَامُ مُحيِي الدِّينُ أَبُو زَكَرِيَّا يَحيَى بنُ
          شَرَفِ بنِ مُرِّيِّ بنِ حَسَنِ بنِ حُسَينِ بنِ مُحَمَّدٍ بنِ حِزَامِ
          الحِزَامِيِّ الحَورَانِيِّ النَّوَاوِي الشَّافِعِي.
        </p>
        <p class="ar inde">
          صَاحِبُ التَّصَانِيفَ الَّتِي سَارَت بِهَا الرُّكبَانَ، وَاشتَهَرَت
          بِأَقَاصِى البُلدَانِ.
        </p>
        <p class="ar inde">
          وُلِدَ فِي المُحَرَّمِ سَنَةِ إِحدَى وَثَلَاثِينَ وَسِتُّمِائَة
          بِنَوَى، وَكَانَ أَبُوهُ دُكَّانِيًّا بِهَا، فَنَشَأَ الشَّيخُ فِي
          سِترٍ وَخَيرٍ، وَحَفِظَ القُرآنَ، وَبَقِيَ يَتَعَيَّش فِي الدُّكَّانِ
          لِأَبِيهِ، ثُمَّ نَقَلَهُ أَبُوهُ فِي سَنَةِ تِسعٍ وَأَربَعِينَ إِلَى
          دِمِشقَ لِيَشتَغِلَ بِهَا، فَنَزَلَ بِالرَّوَاقِيَةِ يَتَقَوَّتُ
          بِالجرَايَةِ، وَيَدرُسُ فِي ’التَّنبِيهِ‘ فَحَفِظَهُ فِي أَربَعَةِ
          أَشهُرٍ وَنِصفٍ، وَقَرَأَ رُبعَ ’المُهَذَّب‘ فِي تَمَام السَّنَة،
          عَلَى الشَّيخِ الكَمَالِ إِسحَاقُ بِن أَحمَدَ.
        </p>
        <p class="ar inde">
          ثُمَّ حَجَّ مَعَ وَالِدِهِ، وَقَد لَاحَت عَلَيهِ أَمَارَات
          النَّجَابَةِ وَالفَهمِ، فَاتَّفَقَ أَنَّهُ أَقَامَ بِالمَدِينَةِ
          النَّبَوِيَّةِ شَهرًا وَنِصفًا، وَتَعَلَّلَ فِي أَكثَرِ الطَّرِيقِ،
          وَرَجَعَ وَأَكَبَّ عَلَى طَلَبِ العِلمِ لَيلًا وَنَهَارًا اشتِغَالًا،
          فَضُرِبَ بِهِ المَثَل، وَهَجَرَ النَّومَ إِلَّا عَن غَلَبَةٍ، وَضَبَطَ
          أَوقَاتُهُ إِلَّا بِلُزُومِ الدَّرسِ أَو الكِتَابَةِ أَو
          المُطَالَعَةِ، أَو التَّرَدُّدِ إِلَى الشُّيُوخِ، وَتَرَكَ كُلّ
          رَفَاهِيَة وَتَنَعُّم، مَعَ تَقوَى وَقَنَاعَةِ وَوَرَعِ وَحُسنِ
          مُرَاقَبَةِ لِلَّه فِي السِرِّ وَالعَلَانِيَّةِ، وَتَرَكَ رُعُونَاتِ
          النَّفسِ، مِن ثِيَابٍ حَسَنَة، وَمَآكِل طَيِّبَة، وَتَجَمّل هَيئَة،
          بَل طَعَامُهُ جَلَفُ الخُبز يَابِسَة، وَلِبَاسُهُ خَام،
          وَشَيخَانِيتُهُ لَطِيفَة، فَرَحِمَهُ اللَّهُ وَرَضِيَ عَنهُ وَجَزَاهُ
          عَن العِلمِ خَيرًا.
        </p>
        <p class="ar inde">
          ذَكَرَ صَاحِبُهُ الشَّيخُ أَبُو الحَسَن عَلِي ابن العَطَّر: أَنَّ
          الشَّيخ مُحيِي الدِّين حَّدَثَهُ أَنَّهُ كَانَ يَقرَأُ كُلّ يَوم اثنَى
          عَشَرَ دَرسًا عَلَى مَشَايخِهِ، شَرحًا وَتَصحِيحًا، دَرسَينِ فِي
          «الوَسِيطِ»، وَدَرسًا فِي «المُهَذَّبِ»، وَدَرسًا فِي «الجَمعِ بيَنَ
          الصَّحِيحَينِ»، وَدَرسًا فِي «صَحِیحِ مُسلِمٍ»، وَدَرسًا فِي
          «اللُّمَعِ» لِابنِ جِنِّي، وَدَرسًا فِي التَّصرِيفِ، وَدَرسًا فِي
          أُصُولِ الفِقهِ، وَدَرسًا فِي أَسمَاءِ الرِّجَالِ، وَدَرسًا فِي
          أُصُولِ الدِّينِ.
        </p>
        <p class="ar inde">
          قَالَ: وَكُنتُ أُعَلّق جَمِيع مَا يَتَعَلَّق بِهَا، مِن شَرح مُشكِلٍ،
          وَوُضُوح عِبَارَة، وَضَبطِ لُغَة، وَبَارَكَ اللهُ لِي فِي وَقتِي،
          وَخَطَرَ لِي أَن أَشتَغِلَ بِالطِّب وَاشتَرَيتُ كِتَابَ «القَانُونَ»،
          فَأظلَمَ قَلبِي، وَبَقِيتُ أَيَّامًا لَا أَقدر عَلَى الاشتِغَال،
          فَأَفقتُ عَلَى نَفسِي، وَبِعتُ القَانُونَ فَأَنَارَ قَلبِي.
        </p>

        <p class="ar inde">
          وَلَاَزمَ الاشتِغَال وَالتَّصنِيف وَالإِفَادَة، مُحتَسِبًا فِي ذَلِكَ،
          مُبتَغِيًا وَجهَ اللهِ، وَالصَوم وَالتَّهَجُّد وَالذِّكر وَالأَورَاد،
          وَحِفظُ الجَوَارِح، وَذَمّ النَّفس، وَصَبَرَ عَلَى العيَش الخَشن،
          مُلَاَزمَةً كُلِّيَّة، لَا مَزِيد عَلَيهَا.
        </p>

        <p class="ar inde">
          قَالَ ابنُ العَطَّر: ذَكَرَ لِي شَيخُنَا أنَّهُ كَانَ لَا يضِيع لَهُ
          وَقتًا فِي لَيلٍ وَلَا نَهَار إِلَّا فِي اشتِغَالٍ، حَتَّى فِي
          الطُّرُقِ، وَأَنَّهُ دَامَ عَلَى هَذَا سِتّ سِنِين، ثُمَّ أَخَذَ فِي
          التَّصنِيفِ وَالإِفَادَةِ وَالنَّصِيحَةِ، وَقَولِ الحَقِّ.
        </p>

        <p class="ar inde">
          قُلتُ: كَانَ مَعَ مُلَازمَتِهِ التَّامَّة لِلعِلمِ وَمُوَاظَبَتِهِ
          لَهُ، فَائِق الوَرع، وَتَزكِيَة النَّفس مِن شَوَائِب الهَوَى، وَسَيِّئ
          الأَخلَاق، وَمَحَقَهَا مِن أَغرَاضِهَا، عَارِفًا بِالحَدِيثِ ،
          قَائِمًا عَلَى أَكثَرِ فُنُونِهِ، عَارِفًا بِرِجَالِهِ، رَأسًا فِي
          نَقلِ المَذهَبِ، مُتَضَلِّعًا فِي عُلُومِ الإِسلَامِ.
        </p>
        <p class="ar inde">
          قَالَ شَيخُنَا الرَّشِيدُ الحَنَفِي ابنُ المُعَلِّمِ: عَذَلتُ الشَّيخَ
          مُحيِي الدِّين فِي تَركِهِ الحَمَّام، وَضَيق العَيش، وَخَوَّفتُهُ مِن
          مَرضٍ يُعَطِّلُهُ عَنِ العِلمِ، فَقَالَ: إِنَّ فُلَانًا صَامَ حَتَّى
          اخضَر جِلده.
        </p>
        <p class="ar inde">
          كَانَ الشَّيخُ يَمتَنِع جُملَة مِن أَكلِ الخِيَارِ وَالفَاكِهَة،
          وَيَقُولُ: أَخَافُ تُرَطِّبُنِي وَتَجلِب النَّوم، وَكَانَ يَأَكُل فِي
          اليَومِ وَاللَيلَة غَالِبًا أَكلَةً وَاحِدَةً، ثُمَّ يَشرَب مَرَّةً
          عِندَ السَّحَر.
        </p>
        <p class="ar inde">
          قَالَ ابنُ العَطَّار: كَلَّمتُهُ فِي الفَاكِهَة، فَقَالَ: دِمَشق
          كَثِيرَة الأَوقَاف، وَأَملَاك المَحجُورِ عَلَيهِم، ثُمَّ المُعَامَلَة
          فِيهَا عَلَى وَجهِ المُسَاقَاة، وَفِيهَا خِلَاف، فَكَيفَ تطِيب نَفسِي
          بِأَكلِ ذَلِك؟
        </p>
        <p class="ar inde">
          وَكَانَ لَا يَقبل مِن أَحَدٍ شَيئًا إِلَّا ِفي النَّادِر، يَقبَلُ
          شَيئًا يَسِيرًا مِمَّن لَا يَشتَغِل عَلَيهِ، قَد أَهدَى لَهُ فَقِيرٌ
          إِبرِيقًا فَقَبِلَهُ، وَعَزمَ عَلَيهِ صَاحِبُهُ الخَطِيبُ بُرهَانُ
          الدِّينِ الِإسَكَندَرَانِي أَن يُفطِر مَعَهُ، قَالَ: هَاتِ الطَّعَام
          وَنفطر مَعًا، فَأَكَلَ مِنهُ وَكَانَ لَونَين، وَقَلَّ أَن كَانَ يَأكُل
          إِدَامَين، وَكَانَ قَلِيل الضَّحك، عَدِيم اللَّعِب، بَل هُوَ جِد صَرف،
          يَقُول الحَقّ، وَإِن كَانَ عَلَيهِ، لَا تَأخُذهُ فِي اللهِ لَومَة
          لَائِمٍ، وَيُوَاجِه الأُمَرَاء وَالظُّلم بِالإِنكَارِ، وَيَكتُب
          إِليَهِم، وَيُخَوِّفُهُم بِاللهِ.
        </p>
        <p class="ar inde">
          قَالَ ابنُ فَرح - وَكَانَ مِمَّن يَشرَحُ عَلَى الشَّيخِ - صَارَ
          الشَّيخ مُحيِي الدِّين إِلَى ذَلِك رَتب لَو نَهَضَ رَجُلٌ مِنهَا
          لَشدَّت إِلَيهِ الرِّحَال: العِلم وَالزُّهد وَالأَمر بِالمَعرُوفِ
          وَالنَّهي عَنِ المُنكَرِ.
        </p>
        <p class="ar inde">
          وَكَانَ الشَّيخ - رَضِيَ اللهُ عَنْهُ - يَقتَنِع بِاليَسِيرِ، وَوَلِيَ
          مَشيَخَةَ دَارِ الحَدِيثِ الأَشرَفِيَّةِ مَعَ صِغَرِ سِنِّهِ، وَنُزُول
          رِوَايَتِهِ فِي حَيَاةِ مَشَايخِهِ بَعدَ الإمَام أَبِي شَامَة، فَمَا
          أَجِد مَا مَكَّنَهُ فِيمَا بَلَغَنِي، بَل كَانَ يَجِيئه مِن وَالِدِهِ
          شَيء يقتَات مِنهُ، وَاشتَرَى بِالجَامِكِيَّةِ كُتُبًا وَفِقهًا،
          سَافَرَ وَزَارَ بَیت المَقدِس، فَردَّ إِلَى نَوَى مَرِيضًا، وَالنتقلَ
          بِهِ إِلَى اللهِ فِي الرَّابِع وَالعِشرِين مِن رَجَب سَنَةَ سِتّ
          وَسَبعِين وَسِتّمِائَة.
        </p>
        <p class="ar inde">
          قَالَ قُطُب الدِّین مُوسَى شَيخُنَا: كَانَ أَوحَد زَمَانِهِ فِي
          العِلمِ وَالزُّهدِ وَالوَرعِ وَالعِبَادَةِ وَالتَقلِيلِ وَخُشُونَة
          العَيش، وَاقَفَ المَلِك الظَّاهِرُ بدَار العَدل غَير مَرَّة، فَحُكِيَ
          عَنهُ قَالَ: أَنَا أُفَزّعُ مِن هَذَا، وَقَالَ الفَقِيهُ شَمسُ الدِّين
          مُحَمَّدُ بنِ الفَخر: كَانَ إِمَامًا بَارِعًا حَافِظًا مُفتِيًا،
          أَتقَنَ عُلُومًا شَتًى، وَصَنَّفَ بِالتَصَانِيفِ الحَسَنَةِ، وَكَانَ
          شَدِيد الوَرع وَالزُّهد، تَارِكًا لِجَمِيع مَلَاذ الدُّنيا مِنَ
          المَآكل، إِلَّا مَا يَأتِيهِ بِهِ أَبُوهُ مِن كَعكٍ وَتِينٍ، وَكَانَ
          يَلبَس الثِّيَابَ الرثَّة المُرَقَّعة، وَلَا يَدخُل حَمَّامًا، تَرَكَ
          الفَوَاكِه جَمِيعهَا، وَلَم يَتَنَاوَل مِن الجِهَات.
        </p>

        <p class="ar inde">
          قُلتُ: وَكَانَ تُؤثر عَنهُ كَرَامَات وَأَحوَال، وَكَانَ أَسمَرَ، كَثَّ
          اللِّحيَة، رَبعَةً مَهِيبًا، لَا يَرَى الجِدَال وَلَا تُعجِبَهُ
          المُغَالَبَة، وَيَتَأَذَّى مِمَّن يُجَادِل، وَيَعرِضُ عَنهُ،
          وَقَلَمُهُ أَبسَط مِن عِبَارَتِهِ، رَحِمَهُ اللهُ تَعَالَى، فَقَد
          كَانَ عَدِيم النَّظِير.»
        </p>

        <p class="inde">
          ”އެއީ ނަވަވީއެވެ. އައްޝައިޚު، އަލްއިމާމު، އަލްގުދްވަތު (އެބަހީ:
          ނަމޫނާ)، އަލްހާފިޒު، އައްޒާހިދު، އަލްޢާބިދު، އަލްފަގީހު،
          އަލްމުޖްތަހިދުއް ރައްބާނީއެވެ. ތިމަން ދެކޭ ގޮތުގައި އެއީ ޝައިޚުލް
          އިސްލާމެކެވެ. އެއީ އިމާމު މުޙްޔިއްދީން، އަބޫ ޒަކަރިއްޔާ، ޔަޙްޔާ ބިން
          ޝަރަފު ބިން މުއްރީ ބިން ޙަސަން ބިން ޙުސައިން ބިން މުޙައްމަދު ބިން
          ޙިޒާމު އަލްޙިޒާމީ އަލްޙައުރާނީ އައްޝާފިޢީއެވެ.
        </p>

        <p class="inde">
          އެތަކެއް ފޮތެއް ލިޔުއްވި މުސައްނިފެކެވެ. ދަތުރުވެރިން ވަނީ އެ ފޮތްތައް
          ދުނިޔޭގެ ހުރިހާ ކަންކޮޅުތަކަށް ފަތުރާފައެވެ. އަދި ބިމުގެ އެންމެ ދުރު
          ހިސާބުތަކުގައި ވެސް އެ ފޮތްތައް މަޝްހޫރުވެފައި ވެއެވެ.
        </p>

        <p class="inde">
          އެކަލޭގެފާނު އުފަންވެވަޑައިގަތީ ހިޖުރައިން 631 ވަނަ އަހަރުގެ
          މުޙައްރަމު މަހު، (ސީރިޔާގެ ދިމިޝްގު ކައިރީގައި އޮންނަ) ނަވާ އޭ ކިޔުނު
          ރަށަށެވެ. އެކަލޭގެފާނުގެ ބައްޕާފުޅު އުޅުއްވީ އެ ރަށުގައި ފިހާރައެއް
          ހިންގަވާށެވެ. އެކަލޭގެފާނު ބޮޑުފުޅުވެގެން އައީ ރަނގަޅު ރައްކާތެރި
          މާހައުލެއްގައެވެ. އަދި ޤުރްއާން ހިތުދަސް ކުރައްވައިގެން، ބައްޕާފުޅަށް
          ޓަކައި ފިހާރާގައި މަސައްކަތް ކުރައްވާ އުޅުއްވިއެވެ. އެއަށްފަހު
          އެކަލޭގެފާނުގެ ބައްޕާފުޅު، އެކަލޭގެފާނު ކިޔަވާވިދާޅުވުމަށް ޓަކައި
          ދިމިޝްގަށް ގެންދެވިއެވެ. އެކަލޭގެފާނު އުޅުއްވީ ރަވާގިޔާ އޭ ކިޔުނު
          ހިސާބެއްގައެވެ. ފަރީއްކުޅުވީ (އެ ތަނުގެ މަދަރުސާއިން ކޮންމެ ދުވަހަކު
          ކިޔަވާ ކުދިންނަށް ދިން) ރޮށިކޮޅެކެވެ. އެކަލޭގެފާނު (ޝާފިޢީ ފިގްހުގައި
          އައްޝީރާޒީ ލިޔުއްވި ފޮތެއް ކަމަށްވާ) އައްތަންބީހު ކިޔަވާ ވިދާޅުވެ،
          ހަތަރު މަހާއި ބައިގެ ތެރޭގައި ހިތުދަސް ކުރެއްވިއެވެ. ދެން އެ އަހަރުގެ
          ބާކީ އޮތް މުއްދަތު، (ޝާފިޢީ ފިގްހުގައި އައްޝީރާޒީ ލިޔުއްވި އެހެން
          ފޮތެއް ކަމަށްވާ) އަލްމުހައްޛަބުގެ ހަތަރުބައި ކުޅަ އެއްބައި (ހިތުދަސް
          ކުރައްވައިގެން) ޝައިޚުލް ކަމާލު އިސްޙާގު ބިން އަޙްމަދަށް
          ކިޔައިދެއްވިއެވެ.
        </p>

        <p class="inde">
          އެއަށްފަހު ބައްޕާފުޅާއެކު އެކަލޭގެފާނު ހައްޖަށް ވަޑައިގަތެވެ.
          ވިސްނުންފުޅުތޫނުކަމާއި ފަހުމްވުމުގެ އަލާމާތްތައް އެކަލޭގެފާނުގެ
          ކިބައިން ފާޅުވިކަން ކަށަވަރެވެ. ކަން ދިމާކުރި ގޮތުން، ނަބިއްޔާގެ
          މަދީނާގައި ދޮޅު މަސް ވަންދެން އެކަލޭގެފާނު މަޑުކުރެއްވިއެވެ. އަދި
          މަގުމަތީގައި ހިންގަވާ އުޅުއްވި އިރުވެސް، ރާސްތާގެ ބޮޑުބައި ހޭދަ
          ކުރެއްވީ ކިޔަވާ ވިދާޅުވުމުގައެވެ. ދެން (ދިމިޝްގަށް) އެނބުރިވަޑައިގެން،
          ދުވާލާއި ރޭގަނޑުގެ ހުރިހާ ވަގުތެއްގައި ވެސް މަޝްޣޫލުވެ އުޅުއްވީ އިލްމު
          އުނގެނި ވަޑައިގަތުމުގައެވެ. ފަހެ އެކަލޭގެފާނު ވެވަޑައިގެންނެވީ،
          (އެކަލޭގެފާނުގެ ދިރިއުޅުމުން) ނަމޫނާ ނެގޭފަދަ ބޭކަލަކަށެވެ. ނުހަނު
          ބޮޑަށް އަވަހާރަފުޅު އައުމުން އެހެން ގޮތެއް ނެތިގެން މެނުވީ
          އަވަހާރަފުޅު ނުލައްޕަވައެވެ. ވަގުތު ހޭދަ ކުރެއްވީ ހަމައެކަނި
          ދަރުސްތަކަށް ހާޒިރުވެ ވަޑައިގަތުމަށާއި، ލިޔުއްވުމަށާއި،
          ކިޔުއްވުމަށާއި، ޝައިޚުންގެ އަރިހަށް ވަޑައިގަތުމަށެވެ. އެންމެހައި
          އަރާމުތަކާއި ފަސޭހަތަކެއް ދޫކޮށްލެއްވިއެވެ. އެކަލޭގެފާނު ދިރިއުޅުއްވީ
          ތަގުވާވެރި، ވަރާވެރި، އަދި ލިބުނު އެއްޗަކާމެދު ހިތްޕުޅު ހަމަޖެހިގެންވާ
          ގޮތުގައި، ސިއްރާއި ފާޅުގައި ﷲ ބައްލަވާ ވޮޑިގެންވާކަން ރަނގަޅަށް
          ދެނެވަޑައިގެންވާ ހާލުގައެވެ. ނަފްސުގެ އެދުންތައް ކަމުގައިވާ ރީތި މޮޅު
          ފޭރާމާއި، ރަނގަޅު މޮޅު ކާތަކެއްޗާއި، ބުރުސޫރަ ރީތިކުރުން
          ދޫކޮށްލެއްވިއެވެ. ފަރިއްކުޅުވާ އުޅުއްވީ ހަރު ހިކި ރޮށިކޮޅެކެވެ. އަދި
          ތުރުކުރެއްވީ އެންމެ އާދައިގެ ފޭރާމާއި، ތުނި ފަގުޑިކޮޅެކެވެ. ފަހެ
          އެކަލޭގެފާނަށް ﷲ ރަހުމަތާއި ރުއްސުން ލައްވައި، އެކަލޭގެފާނުގެ އިލްމަށް
          ހެޔޮ ޖަޒާ ދެއްވާށިއެވެ.
        </p>

        <p class="inde">
          އެކަލޭގެފާނުގެ އެކުވެރިޔާ، ޝައިޚު އަބުލް ޙަސަން ޢަލީ އިބްނުލް ޢައްޠާރު
          ވިދާޅުވިއެވެ: ޝައިޚު މުޙްޔިއްދީން އެކަލޭގެފާނަށް ވިދާޅުވިއެވެ: ކޮންމެ
          ދުވަހަކުވެސް ބާރަ ދަރުސް (ފިލާވަޅު) އެކަލޭގެފާނުގެ ޝައިޚުންގެ އަރިހުން
          ނެންގެވިއެވެ. އެއީ ޝަރަހައާއި ކުށްފިލުވުމާ އެކުގައެވެ. އެ ގޮތުން
          ނެންގެވީ (އަލްޣަޒާލީ ލިޔުއްވި ޝާފިޢީ ފިގްހުގެ ފޮތެއް ކަމަށްވާ)
          އަލްވަސީޠުގައި ދަރުހެކެވެ. އަދި އަލްމުހައްޛަބުގައި ވެސް ދަރުހެކެވެ.
          އަދި (ނޯޓު: އެއީ އަލްޙުމައިދީ ލިޔުއްވި، ޞަޙީޙު ބުޚާރީއާއި މުސްލިމުގެ
          ޙަދީޘްތައް އެކުލަވާލާފައިވާ ފޮތެއް ކަމަށްވާ) އަލްޖަމްޢު ބައިނައް
          ޞަޙީޙައިންގައި ވެސް ދަރުހެކެވެ. އަދި ޞަޙީޙު މުސްލިމުގައި ވެސް
          ދަރުހެކެވެ. އަދި (އަރަބި ބަސް އުނގަންނައިދިނުމަށް) އިބްނުލް ޖިއްނީ
          ލިޔުއްވި އަލްލުމަޢުގައި ވެސް ދަރުހެކެވެ. އަދި (އަރަބި ބަހުގެ)
          ޞަރްފުގައި ވެސް ދަރުހެކެވެ. އަދި އުސޫލުލް ފިގްހުގައި ވެސް ދަރުހެކެވެ.
          އަދި (ޙަދީޘް ރާވީންގެ ވަނަވަރުތަކުގެ އިލްމު ކަމަށްވާ) އަސްމާއުއް
          ރިޖާލުގައި ވެސް ދަރުހެކެވެ. އަދި (ދީނުގެ އަސާސީ ކަންތައްތަކާއި
          އަގީދާގެ އިލްމު ކަމަށްވާ) އުސޫލުއް ދީނުގައި ވެސް ދަރުހެކެވެ.
        </p>

        <p class="inde">
          އެކަލޭގެފާނު ވިދާޅުވިއެވެ: އަދި އެ ދަރުސްތަކާ ގުޅުން ހުރި ހުރިހާ
          ކަމެއް އަހަރެން ލިޔެ ހެދީމެވެ. އެ ގޮތުން އުނދަގޫ ކަންތައްތައް
          ޝަރަހަކޮށް، އިބާރާތްތައް ބަޔާންކޮށް، ބަސް ރަނގަޅަށް ލިޔުނީމެވެ. އަދި
          އަހަރެންގެ ވަގުތުގައި ﷲ ބަރަކާތް ލެއްވިއެވެ. އަދި (އެއް ފަހަރަކު)
          ބޭހުގެ އިލްމައިގެން މަޝްޣޫލުވާން ހިތަށް އަރައިގެން، (އިބްނު ސީނާގެ)
          އަލްގާނޫން މި ފޮތް އަހަރެން ގަތީމެވެ. ދެން ފަހެ އަހަރެން ހިތް އަނދިރި
          ވެއްޖެއެވެ. އަދި ދުވަސްތަކެއް ވަންދެން (އެއްވެސް ކަމަކާ) އުޅެން
          ކުޅަދާނަ ނުވެފައި އަހަރެން ހުރީމެވެ. ދެން އަހަރެންގެ އަމިއްލަ ނަފްސު
          ހޭވެރިކަމަށް ގެނެސް، އެ (ބޭސް އިލްމުގެ ފޮތް) އަލްގާނޫން ވިއްކާލީމެވެ.
          ދަން ފަހެ އަހަރެންގެ ހިތް އަލިވެއްޖެއެވެ.
        </p>

        <p class="inde">
          ދެން އެކަލޭގެފާނު އަބަދު ލާޒިމުވެ އުޅުއްވީ، (ދީނުގެ އެކިއެކި
          އިލްމުތައް އުނގެނިވަޑައިގަތުމުގައި) މަޝްޣޫލުވެ އުޅުއްވުމާއި،
          ލިޔުއްވުމާއި، ފައިދާ ހާސިލު ކުރެއްވުމައިގެންނެވެ. އެ ކަމުގައި ސަވާބަށް
          އެދިވަޑައިގެން، ﷲ ގެ ވަޖްހުފުޅު އަދައިގެންވާ ހާލުގައެވެ. އަދިވެސް
          އުޅުއްވީ ރޯދަ ހިއްޕެވުމާއި، ދަމުނަމާދު ކުރެއްވުމާއި، ޒިކުރު
          ކުރެއްވުމާއިގެން މުޅިން އެއްކޮށް (އެ ކަންކަމަށް) ލާޒިމުވެ
          ވަޑައިގެންނެވެ. އޭގެ އިތުރަކަށް (އެހެން އެއްވެސް ކަމެއް)
          ނުކުރައްވައެވެ.
        </p>

        <p class="inde">
          އިބްނުލް ޢައްޠާރު ވިދާޅުވިއެވެ: ތިމަންނަގެ ޝައިޚު (އެބަހީ: ނަވަވީ)
          ޒިކުރު ކުރެއްވި ގޮތުގައި، އެކަލޭގެފާނުގެ އެއްވެސް ވަގުތެއް ބޭކާރު
          ގޮތުގައި ހޭދައެއް ނުކުރައްވައެވެ. ރޭގަނޑު އަދި ދުވާލު ވިޔަސްމެއެވެ.
          (ދީނީ ކަންކަމާ) މަޝްޣޫލުވެގެން މެނުވީ ނޫޅުއްވައެވެ. މަގުތަކުގައި
          އުޅުއްވާ އިރަށް ދާންދެންވެސް މެއެވެ އަދި އެ ގޮތުގެ މަތީގައި ހަ އަހަރު
          ވަންދެން އެކަލޭގެފާނު ދެމިހުންނެވިއެވެ ދެން އެއަށްފަހު (ފޮތް)
          ލިޔުއްވުމާއި، (މީސްތަކުންނަށް) ފައިދާ ކޮށްދިނުމާއި ނަސޭހަތް ދިނުމާއި،
          ހައްގު ބަސް ވިދާޅުވުމައިގެން އުޅުއްވިއެވެ.
        </p>

        <p class="inde">
          ތިމަންނަ (އައްޛަހަބީ) ބުނަމެވެ: އެކަލޭގެފާނު ފުރިހަމައަށް (ދީނީ)
          އިލްމަށް ލާޒިމުވެވަޑައިގެން އުޅުއްވައި އަދި އޭގެ މަތީ ދެމިހުންނެވުމާ
          އެކުގައިވެސް، އެކަލޭގެފާނަކީ އިންތިހާއަށް ވަރާވެރި ބޭކަލެކެވެ. އަދި
          ހަވާނަފްސުގެ ދަށުދަރަޖައިގެ ކަންކަމާއި، ނުބައި އަޚްލާގުން ނަފްސު
          ތާހިރުވެ ހުންނެވި ބޭކަލެކެވެ. އަދި ޙަދީޘް ދެނެވަޑައިގަތް، އެ އިލްމުގެ
          އެކި ފަންނުތަކުގެ މަތީ ގާއިމުވެ ހުންނެވި، އޭގެ ރާވީންގެ
          ދެނެވަޑައިގަތް، އަދި މަޒުހަބު ފޯރުކޮށްދިނުމުގައި އިސްވެ ހުންނެވި،
          ނުހަނު ފުންކޮށް އިސްލާމް ދީނުގެ އިލްމުތައް ދެނެވަޑައިގަތް ބޭކަލެކެވެ.
        </p>

        <p class="inde">
          ތިމަންމެންގެ ޝައިޚު އައްރަޝީދު އަލްޙަނަފީ އިބްނުލް މުޢައްލިމު
          ވިދާޅުވިއެވެ: ޝައިޚު މުޙްޔިއްދީން (އައްނަވަވީ، އެހާ މަދުން
          ފަރީއްކުޅުވުމާއި ގުޅިގެން) އެކަލޭގެފާނު ފާހަނައަށް ވަޑައިނުގަންނަވާތީ
          އަދި ދަތި އުނދަގޫކޮށް ދިރުއުޅުއްވާތީ، އެ ކަމާ ނުރުހިގެން އެކަލޭގެފާނު
          އަދަބުވެރި ކުރުމަށް ތިމަން ވާހަކަ ދެއްކީމެވެ. އަދި އެކަލޭގެފާނު
          އިލްމުން މެދުކަނޑާލާނެ ބަލިމަޑުކަމެއް ޖެހިދާނެ ކަމަށް
          ބިރުގެންނެވީމެވެ. ދެންވެސް އެކަލޭގެފާނު ވިދާޅުވިއެވެ: ހަމަކަށަވަރުން
          މިވެނި މީހަކު (މުސްކުޅިވެގެން ގޮސް) ހަމުގެ ކުލަ ބަދަލުވަންދެން ރޯދަ
          ހިފައި އުޅުނެވެ.
        </p>

        <p class="inde">
          ޝައިޚު (ނަވަވީ) ޖުމްލަ ގޮތެއްގައި މޮޅެތި ކާއެއްޗެހި އަދި މޭވާތައް
          (އަމިއްލަ ނަފްސަށް) މަނާ ކުރެއްވިއެވެ. އަދި އެކަލޭގެފާނު ވިދާޅުވެއެވެ:
          އަހަރެން ބަނޑުފުރިގެން ނިދިއައިސްދާނެ ކަމަށް ބިރުގަންނަމެވެ. އަދި
          އާންމު ގޮތެއްގައި ދުވާލާއި ރޭގަނޑު އެކަލޭގެފާނު ފަރީއްކުޅުވަނީ އެންމެ
          ކާއެތިކޮޅެކެވެ. އެއަށްފަހު (ފަތިސްވުމުގެ ކުރިން) ރޭގަނޑުގެ
          ފަހުކޮޅުގައި އެއް ފަހަރު (ފެން) ހިއްޕަވައެވެ.
        </p>

        <p class="inde">
          އިބްނުލް ޢައްޠާރު ވިދާޅުވިއެވެ: އެކަލޭގެފާނު މޭވާ (ފަރީއްނުކުޅުވާތީ،
          އެ ކަމާ) ބެހޭ ގޮތުން ތިމަން ވާހަކަދެއްކީމެވެ. ފަހެ އެކަލޭގެފާނު
          ވިދާޅުވިއެވެ: ދިމިޝްގަކީ ވަރަށް ގިނަ ވަގްފު ބިންތަކާއި، (މަސްލަހަތަށް
          ޓަކައި) ބޭނުން ކުރެވިގެން ނުވާނެ (ޔަތީމުންނާއި ކުޑަކުދިންނާއި
          ބުއްދިފިލާފައިވާ މީހުން ފަދަ ފަރާތްތަކުގެ) މުދާތައް ގިނަ ރަށެކެވެ.
          (އެބަހީ: އެ މުދާތައް ބަލަހައްޓަން ޖެހޭ ހައްގު ގޮތުގައި މީހުން
          ނުބަލަހައްޓާތީ، ލިބޭ މޭވާއަކީ ހަލާލު ގޮތުގައި އައިސްފައިވާ އެއްޗަކަށް
          ނުވެދާނެއެވެ.) ދެން އަނެއް ކަމަކީ، އެ (ދަނޑުބިންތައް ގެނގުޅުމުގައި
          މީހުން) ބޭނުން ކުރަނީ މުސާގާގެ މުއާމަލާތެވެ. (އެބަހީ: މަސައްކަތު
          މީހެއް އެ ދަނޑުބިންތަކުގައި ފެންދީ ގަސްހައްދާ މަތިން، އެ ބިމުން ހެއްދޭ
          ތަކެތިން ބައެއް އަގުގެ ގޮތުގައި ދިނުމަށް ބިމުގެ ވެރިޔާ
          އެއްބަސްވުމެވެ.) އަދި އެ މުއާމަލާތް (ހުއްދަކަމާމެދު) ޚިލާފު އޮވެއެވެ.
          ވީމާ އެ (މޭވާތައް) ކެއުމާމެދު އަހަރެންގެ ހިތްހަމަޖެހޭނީ
          ކިހިނަކުންހެއްޔެވެ؟
        </p>
        <p class="inde">
          އަދި ނާދިރު ފަހަރަކު މެނުވީ އެކަލޭގެފާނު އެއްވެސް މީހެއްގެ އަތުން
          އެއްޗެއް (ހަދިޔާއެއްގެ ގޮތުގައި) ބައްލަވައިނުގަންނަވާއެވެ. (ނޯޓު: އެއީ
          އޭގެ ހަލާލުކަމާމެދު ޝައްކުވާތީ، ނުވަތަ އެކަލޭގެފާނުގެ ކިބައިން
          ވަކިކަމެއް އެދިގެން ދެވޭ އެއްޗަކަށް ވެދާނެތީއެވެ. ނުވަތަ މޮޅު އެއްޗެހި
          ބޭނުން ނުވާތީއެވެ.) އަދި އެކަލޭގެފާނު މަޝްޣޫލު ނުކުރުވާނެ މީހެއްގެ
          ފަރާތުން ކުޑަ އެއްޗެއް އެކަލޭގެފާނު ބައްލަވައިގަނެއެވެ. އެއްފަހަރަކު
          ފަގީރަކު އެކަލޭގެފާނަށް (ފެން އަޅާ) ކަންވާރެއް ހަދިޔާ ކުރެއްވުމުން
          އެކަލޭގެފާނު އެ ބައްލަވައިގަތެވެ. އަދި (އެއް ފަހަރަކު) އެކަލޭގެފާނުގެ
          އެކުވެރިޔާ އަލްޚަޠީބު ބުރްހާނުއްދީން އަލްއިސްކަންދަރާނީ،
          އެކަލޭގެފާނާއެކު ރޯދާވީއްލަން އެއްބަސްކުރުވިއެވެ. އަދި
          (ބުރްހާނުއްދީން) ވިދާޅުވިއެވެ: ކާތަކެތި ގެންނަވާށެވެ. އަދި ދެ މީހުން
          އެކީގައި ރޯދަވީއްލާނީއެވެ. ދެން ބުރްހާނުއްދީން އެއިން ފަރީއްކުޅުވި
          އިރު، އެ ވެގެން ދިޔައީ (ހަމައެކަނި) ދެ ވައްތަރެއްގެ ކާތަކެއްޗަށެވެ.
          އަދި (ރޮއްޓާ ޖައްސައިގެން ކެއުމަށް) ދެ ވައްތަރެއްގެ ދިޔަ (އެއްފަހަރާ)
          ނަވަވީ ފަރީއްކުޅުވަނީ މަދު ފަހަރެއްގައެވެ. އަދި އެކަލޭގެފާނަކީ
          ހިނިފުޅުވެޑުވުން މަދު، ސަމާސާ ނުކުރައްވާ ބޭކަލެކެވެ. އަދި ކިއެއްތަ،
          އެކަލޭގެފާނު އަވަހަށް ވަކިވެވަޑައިގަންނަވައެވެ. ހައްގު ބަސް
          ވިދާޅުވެއެވެ. އެކަލޭގެފާނާ ދެކޮޅަށްވި ކަމުގައި ވިޔަސްމެއެވެ. ﷲ ގެ
          މަގުގައި އެކަލޭގެފާނު މީހަކު ކުރާ މަލާމާތަކަށް ނުބައްލަވައެވެ. އަދި
          (ނުބައި) ވެރިންނާއި އަނިޔާވަރިކަމަށް އެކަލޭގެފާނު އިންކާރުން
          ކުރިމަތިލައްވައެވެ. އަދި އެބައިމީހުންނަށް ލިޔެ (ނަސޭހަތް ދީ) ﷲ އަށް
          ބިރުވެތި ކުރައްވައެވެ.
        </p>
        <p class="inde">
          އިބްނު ފަރްޙި ވިދާޅުވިއެވެ. -އަދި އެކަލޭގެފާނަކީ ޝައިޚު (ނަވަވީގެ
          ފޮތްތަކުގެ) މައްޗަށް ޝަރަހަ ދެއްވި ބޭކަލެކެވެ.- ޝައިޚު މުޙްޔިއްދީން
          (އެބަހީ: ނަވަވީ) ވެވަޑައިގެންނެވީ އިލްމާއި، ޒުހުދާއި، ހެޔޮކަންކަމަށް
          އަމުރުކޮށް، ނުބައިކަންކަން މަނާކުރުމުގައި، އެ ދަރަޖައަށް
          ވާސިލުވެވިއްޖެ ނަމަ އެ ބޭކަލެއްގެ ގާތަށް (އިލްމު އުނގެނުމަށް)
          ދަތުރުހަދާފައި ދާ ދަރަޖައިގެ ބޭކަލަކަށެވެ.
        </p>
        <p class="inde">
          އަދި ޝައިޚު (ނަވަވީ) އުޅުއްވީ މަދު އެތިކޮޅަކުން
          ފުއްދަވާލައްވައިގެންނެވެ. ﷲ އެކަލޭފެފާނަށް ރުއްސުން ލައްވާށިއެވެ. އަދި
          (ނަވަވީގެ) އުމުރުފުޅުގެ ހަގުކަމާއި، އެކަލޭގެފާނުގެ ޝައިޚުން
          ދިރިހުންނަވަނިކޮށް (އެ ބޭކަލުންގެ ސަނަދުތައް މަތިވެފައި)
          އެކަލޭގެފާނުގެ ރިވާޔަތްތަކުގެ ސަނަދު ތިރިވުމާއެކުގައި ވެސް، އިމާމު
          އަބޫ ޝާމާހަށް ފަހު (ދިމިޝްގައި ޙަދީޘް އިލްމުގެ މަރުކަޒެއް ކަމަށްވާ)
          ދާރުލް ޙަދީޘް އަލްއަޝްރަފިއްޔާ އާ އެކަލޭގެފާނު ހަވާލުވެވަޑައިގަތެވެ.
          ފަހެ ތިމަންނައަށް ފޯރާފައިވާ ޚަބަރުތަކުން، އެކަލޭގެފާނަށް
          ތަނަވަސްކަމާއި ބާރުވެރިކަން ލިއްބައިދޭނޭ ކަމެއް ތިމަންނައަކަށް
          ނުފެނުނެވެ. އަދި ކިއެއް، އެކަލޭގެފާނުގެ ބައްޕާފުޅު ފަރާތުން
          ފަރީއްކުޅުވާނެ އެއްޗެއް ލިބިވަޑައިގަންނަވައެވެ. އަދި އެކަލޭގެފާނަށް
          ލިބިވަޑައިގަތް މުސާރަކޮޅުން ބައްލަވައިގަތީ ފިގްހާއި (އެހެނިހެން)
          ފޮތްތަކެވެ. އެކަލޭގެފާނު ދަތުރުކޮށް ބައިތުލް މަގްދިސަށް ޒިޔާރާތް
          ކުރެއްވިއެވެ. އަދި އަނބުރާ (އުފަންރަށް) ނަވާއަށް ވަޑައިގަތީ
          އާލާސްކަންފުޅުގައެވެ. އަދި އެކަލޭގެފާނު އަވަހާރަވެ ﷲ ގެ ހަޒްރަތަށް
          ރުޖޫއަވެވަޑައިގަތީ، ހިޖުރައިން 676 ވަނަ އަހަރުގެ ރަޖަބު މަހުގެ 24 ވަނަ
          ދުވަހުގައެވެ.
        </p>
        <p class="inde">
          ތިމަންމެންގެ ޝައިޚު، ގުޠުބުއްދީން މޫސާ ވިދާޅުވިއެވެ: (އައްނަވަވީއަކީ)
          އެކަލޭގެފާނުގެ ޒަމާނުގައި އިލްމާއި، ވަރާވެރިކަމާއި، އަޅުވެރިކަމާއި،
          މަދު އެތިކޮޅަކުން ފުއްދާލުމާއި، ދަތި ދިރިއުޅުއްވުމުގައި ލާމަސީލު
          ބޭކަލެކެވެ. ކޯޓުގައި އެކަކަށް ވުރެ ގިނަ ފަހަރު ރަސްގެފާނު އައްޡާހިރާ
          އެކަލޭގެފާނު ކުރިމަތިލެއްވިއެވެ. ފަހެ ބުނެވޭ ގޮތުގައި އެ ރަސްގެފާނުގެ
          ވިދާޅުވިއެވެ: މި ބޭކަލެއްގެ ކިބައިން ތިމަންނަ ބިރުގަންނަމެވެ. އަދި
          އަލްފަގީހު ޝަމްސުއްދީން މުޙައްމަދު ބިން ފަޚްރު ވިދާޅުވިއެވެ.
          އެކަލޭގެފާނަކީ އިމާމުވެރި، މޮޅު ކުޅަދާނަ، (ގިނަގުނަ އިލްމުތައް
          ރައްކާތެރިކޮށް) ހިފްޒުކުރެއްވި، ފަތުވާ ދެއްވި ބޭކަލެކެވެ. އެތައް
          ތަފާތު އިލްމެއް އެންމެ ފުރިހަމައަށް އުނގެނިވަޑައިގަތެވެ. އަދި ރަނގަޅު
          އެތައް ފޮތެއް ލިޔުއްވިއެވެ. އަދި އެކަލޭގެފާނަކީ އިންތިހާއަށް ވަރާވެރި
          ޒުހުދުވެރި ބޭކަލެކެވެ. ކާތަކެތީގައި ދުނިޔޭގެ ހުރިހާ ލައްޒަތްތައް
          ދޫކުރެއްވިއެވެ. އެއީ އެކަލޭގެފާނުގެ ބައްޕާފުޅުގެ ފަރާތުން އެކަލޭގެފާނާ
          ހަމައަށް އަންނަ ކޭކާއި ވައްތީނިކޮޅެއް މެނުވީއެވެ. އަދި ލައި އުޅުއްވީ
          ރިވެތި ނޫން، ފޮތިއަޅާފައިވާ ފޭރާމެވެ. އަދި (އެހާ މަދުން
          ފަރީއްކުޅުވުމުގެ ސަބަބުން) ފާހަނައަށް ވަދެވަޑައި ނުގަންނަވައެވެ.
          ހުރިހާ ވައްތަރެއްގެ މޭވާ ދޫކުރެއްވިއެވެ. އަދި (ކާތަށީގެ) އެކި
          ކޮޅުކޮޅުން ފަރީއްނުކުޅުވައެވެ.
        </p>
        <p class="inde">
          ތިމަންނަ (އައްޛަހަބީ) ބުނަމެވެ: އެކަލޭގެފާނާ ގުޅިގެން ކަރާމާތްތަކާއި
          (އަޖައިބުކުރުވަނި) ހާލަތްތައް އައިސްފައިވެއެވެ. އަދި އެކަލޭގެފާނަކީ
          (ހަންކޮޅު) މުށިކުލައިގެ، ތުނބުޅިފުޅު ބޯ، ބައްޓަން މެދުމިން، ހައިބަތު
          ހުންނެވި ބޭކަލެކެވެ. ޖަދަލު ކުރުން އެކަލޭގެފާނު ބައްލަވައެއް
          ނުގަނެއެވެ. އަދި (އެކަކު އަނެކަކު) ބަލިކުރަން (ވާހަކަދެއްކުން)
          އެކަލޭގެފާނަށް ހިއްޕުޅާނުވެއެވެ. އަދި ޖަދަލު ކުރާ މީހުންގެ ކިބައިން
          އެކަލޭގެފާނަށް އުނދަގޫފުޅުވެއެވެ. އަދި އެ މީހެއްގެ ކިބައިން
          އެކަލޭގެފާނު މޫނު އަނބުރާލައްވައެވެ. އަދި އެކަލޭގެފާނުގެ (ވާހަކަ
          ދެއްކެވުމުގެ) އިބާރާތްތަކަށް ވުރެ، އެކަލޭގެފާނުގެ ގަލަންކުގެ
          (އިބާރާތްތައް) ފުޅާވެގެންވެއެވެ. ﷲ ތަޢާލާ އެކަލޭގެފާނަށް ރަހުމަތް
          ލައްވާށިއެވެ. ހަމަކަށަވަރުން އެކަލޭގެފާނަކީ އެފަދަ މިސާލެއް ނުވާ
          ބޭކަލެކެވެ.
        </p>

        <br />
        <h3>
          <b><a>އައްނަވަވީ ލިޔުއްވީ ކޮން ފޮތްތަކެއް؟</a></b>
        </h3>

        <p class="inde">
          އެކަލޭގެފާނުގެ ހަޔާތުގެ 45 އަހަރުގައި، އެކިއެކި ދީނީ މައުޟޫތަކަށް 40
          އަށްވުރެ ގިނަ ފޮތް ލިޔުއްވާފައި ވެއެވެ. އޭގެ ތެރޭގައި ހިމެނޭ ބައެއް
          ފޮތްތައް ދަންނަވާލާނަމެވެ.
        </p>

        <p class="ar">
          • الأَربَعُونَ فِي مَبَانِي الإِسلَامِ وَقَوَاعِدِ الأَحكَامِ،
          المَعرُوفَة بِالأَربَعُونَ النَّوَوِيَّة
        </p>

        <p class="inde">
          (އިސްލާމް ދީނުގެ އަސާސްތަކާއި ހުކުމްތަކުގެ ގަވާއިދުތަކުގައިވާ 40
          ޙަދީޘް) މަޝްހޫރުވެފައި ވަނީ الأَربَعُونَ النَّوَوِيَّة (ނަވަވީގެ 40
          ޙަދީޘް) ގެ ނަމުންނެވެ.
        </p>

        <p class="ar">
          • رِيَاضُ الصَّالِحِينَ مِن كَلَامِ سَيِّدِ المُرسَلِينَ
        </p>

        <p class="inde">
          (ސާލިހުންގެ ބަގީޗާ، ރަސޫލުންގެ ސާހިބާގެ ބަސްފުޅުތަކުން) މިއީ
          ހެޔޮކަމާއި، އިސްލާމީ އަޚްލާގާއި އަޅުކަމާ ބެހޭ ގޮތުން އެކުލަވާލާފައިވާ
          1900 ވަރަކަށް ޙަދީޘެވެ. މި ފޮތުގެ ބާބުތައް ފައްޓަވާފައި ވަނީ
          ޤުރްއާނުގެ އާޔަތްތަކުންނެވެ. ދެން އެއަށްފަހު ޝަރަހައާއި ޙަދީޘް
          ގެނެސްދެއްވާފައި ވެއެވެ.
        </p>

        <p class="ar">
          • مِنهَاجُ المُحَدِّثيِنَ وَسَبِيلُ طَالِبِيهِ المُحَقِّقِينَ فِي
          شَرحِ صَحِيحِ أَبِي الحُسَينِ مُسلِمِ بنِ الحَجَّاجِ القُشَيرِي
        </p>

        <p class="inde">
          (އަބުލް ޙުސައިން، މުސްލިމު ބިން ޙައްޖާޖު އަލްގުޝައިރީ ލިޔުއްވި ޞަޙީޙު
          ޝަރަހަ ކުރުމުގައިވާ މުޙައްދިޘުންގެ މަންހަޖާއި، އެ ހޯދާ
          މުހައްގިގުންނަށްވާ މަގު) މިއީ ޞަޙީޙު މުސްލިމުގެ ކުރު ޝަރަހައެކެވެ. މި
          ފޮތުގައި 9 ވަރަކަށް މުޖައްލަދު ވެއެވެ. އަދި ގާތްގަނޑަކަށް 3000
          ޙަދީޘްގެ ޝަރަހަ ވެއެވެ.
        </p>

        <p class="ar">
          • التَّقرِيبُ وَالتَّيسِيرُ لِمَعرِفَةِ سُنَنِ البَشِيرِ النَّذِيرِ
        </p>

        <p class="inde">
          (އުފާވެރިކަމުގެ ޚަބަރާއި އިންޒާރު ދެއްވަވާ ނަބިއްޔާގެ ސުންނަތް
          ދެނެގަތުމުގައި ފަސޭހަކޮށްދިނުން) މިއީ އިބްނުއްޞަލާޙު ލިޔުއްވި މަޝްހޫރު
          ޙަދީޘް އިލްމުގެ މުގައްދިމާގެ ޚުލާސާއެކެވެ. މި ފޮތުގައި ގާތްގަނޑަކަށް
          120 ސަފުހާ ވެއެވެ.
        </p>

        <p class="ar">• التِبيَانُ فِي آدَابِ حَمَلَةِ القُرآنِ</p>

        <p class="inde">
          (ޤުރްއާން ގެންގުޅުއްވާ ބޭފުޅުންގެ އަދަބުތައް ބަޔާންކޮށް ދިނުން) މިއީ
          ކީރިތި ޤުރްއާން ގެންގުޅުމާއި، ކިޔެވުމާއި، އުނގެނުމާއި، ހިތުދަސް
          ކުރުމާއި، އުނގަންނައި ދިނުމުގައި އަދަބުވެރިވުމާ ބެހޭ ގޮތުން
          ލިޔެވިފައިވާ 150 ސަފުހާގެ ފޮތެކެވެ.
        </p>

        <p class="ar">• الأَذكَارُ مِن كَلَامِ سَيِّدِ الأَبرَار</p>

        <p class="inde">
          (އެންމެ ހެޔޮވެގެންވާ ސާހިބާގެ ބަސްފުޅުތަކުން ނެގިފައިވާ ޒިކުރުތައް)
          މިއީ ޙަދީޘްތަކުގައިވާ ދުއާތަކާއި ޒިކުރުތައް އެކުލެވޭ މަޝްހޫރު
          ފޮތެކެވެ. މި ފޮތުގައި ޒިކުރު ކުރުމާ ގުޅޭ ގޮތުން އެއް ހާހަށް ވުރެ ގިނަ
          ކަންތައް އައިސްފައި ވެއެވެ.
        </p>

        <p class="ar">• المَجمُوعُ شَرحُ المُهَذَّبِ</p>

        <p class="inde">
          (އަލްމުހައްޛަބުގެ ޝަރަހަ، އަލްމަޖްމޫޢު) މިއީ އަބޫ އިސްޙާގު އައްޝީރާޒީ
          ލިޔުއްވި ޝާފިޢީ ފިގްހުގެ ފޮތެއް ކަމަށްވާ، އަލްމުހައްޛަބުގެ 23
          މުޖައްލަދުގެ ޝަރަހައެކެވެ.
        </p>

        <p class="ar">• رَوضَةُ الطَّالِبِينَ وَعُمدَةُ المُفتِينَ</p>

        <p class="inde">
          (ދަރިވަރުންގެ ބަގީޗާ އަދި ފަތުވާދޭ މީހުންގެ އިޢުތިމާދު) މިއީ
          އައްރާފިޢީ ލިޔުއްވި މަޝްހޫރު ޝާފިޢީ ފިގްހުގެ ފޮތެއް ކަމަށްވާ، ފަތްޙުލް
          ޢަޒީޒުގެ 12 މުޖައްލަދުގެ ޚުލާސާއެކެވެ.
        </p>

        <p class="inde">
          އަދި މީގެ އިތުރަށް ވެސް އައްނަވަވީ އެތަކެއް ފޮތެއް ލިޔުއްވިއެވެ. މީގެ
          ހާހެއްހައި އަހަރު ކުރިން އެކަލޭގެފާނު އަވަހާރަވި ނަމަވެސް، އަދިއަދަށް
          ދާންދެން އެކަލޭގެފާނު މި އުންމަތަށް ދޫކުރެއްވި އިލްމުން އަހަރެމެން
          ފައިދާ ހާސިލު ކުރަމުއެވެ. މާތް ﷲ އައްނަވަވީއަށް ފާފަ ފުއްސަވައި
          ރުއްސުން ލައްވާށިއެވެ. އާމީން.
        </p>

        <br />
        <h3>
          <b><a>ނަވަވީގެ 40 ޙަދީޘަކީ ކޮބާ؟</a></b>
        </h3>

        <p class="inde">
          ނަވަވީގެ 40 ޙަދީޘަކީ، ކުރު އަދި ކިޔާލަން ފަސޭހަ ގޮތަކަށް
          އެކުލެވިފައިވާ، ދީނުގެ އަސާސީ ކަންތައްތައް ހިމެނޭ، ރަސޫލާގެ ޝާމިލު
          ޙަދީޘް ބަސްފުޅުތަކެކެވެ. މި ފޮތް ކިތަންމެ ކުރު ކަމުގައި ވިޔަސް، އެތައް
          މައުޟޫތަކެއް ވަނީ މި ފޮތުގައި ހިމަނުއްވާފައެވެ. އެ ގޮތުން
          އިސްލާމްކަމާއި، އީމާންކަމާއި، ހެޔޮ އަމަލުތަކާއި، ހަލާލާއި ހަރާމާއި،
          އަޚުވަންތަކަމާއި، ސަދަގާތް ދިނުމާއި، ކިޔަމަންތެރިވުމާއި، ﷲ އަށް ވަކީލު
          ކުރުމާއި، އެ އިލާހު ހަނދުމަ ކުރުމާ މި ނޫންވެސް އެތައް މުހިންމު
          ކަންތައްތަކެއް ހިމެނިފައި ވެއެވެ. ހުރިހާ ޒަމާންތަކެއްގައި ވެސް،
          މުސްލިމުންގެ ތެރެއިން ކުދިބޮޑު އެތައް ބަޔަކު މި 40 ޙަދީޘް އުނގެނި
          ދަސްކޮށް، އެހެން މީހުންނަށް އުނގަންނައިދީފައި ވެއެވެ. އަދި އެތަކެއް
          މަޝްހޫރު އިލްމުވެރިންނެއް ވަނީ މި ޙަދީޘްތަކުގެ މައްޗަށް ބިނާކޮށް
          ގިނަގުނަ ދަރުސްތައް ދެއްވާ، އެތަކެއް ޝަރަހައެއް ލިޔުއްވާފައެވެ.
          ފަށައިގަންނަ ތާލިބުލް އިލްމު ނުވަތަ އިލްމު އުނގެނޭ ދަރިވަރުގެ ކިބައިން
          އެދެވިގެން ވަނީ، ޙަދީޘް ހިތުދަސް ކުރާއިރު ފުރަތަމަ މި 40 ޙަދީޘް
          ދަސްކުރަން ފަށައިގަތުމަށެވެ. އޭގެ ފަހުން ޢުމްދަތުލް އަޙްކާމާއި،
          ބުލޫޣުލް މަރާމް ފަދަ މިއަށް ވުރެ ބޮޑެތި ފޮތްތައް ދަސްކުރުމަށެވެ.
        </p>

        <br />
        <h3>
          <b><a>ތަރުޖަމާ އެކުލެވިފައިވާ ގޮތް</a></b>
        </h3>

        <p class="inde">
          މި ފޮތުގެ އަމާޒަކީ ނަވަވީގެ 40 ޙަދީޘް ތަރުޖަމާކުރުން ކަމަށް ވާއިރު،
          ކިޔުންތެރިންނަށް ފަސޭހަ ކޮށްދިނުމަށާއި އިތުރު މައުލޫމާތު
          ފޯރުކޮށްދިނުމުގެ ގޮތުން، މި ދަންނަވާ ކަންތައްތައް ކުރެވިފައި ވާނެއެވެ.
        </p>

        <p class="inde">
          • މި ފޮތް ތަރުޖަމާ ކުރުމުގައި އަސްލެއް ކަމުގައި ބެލީ، ޢަބްދުލް
          މުޙްސިން ބިން މުޙައްމަދު އަލްގާސިމް އެކުލަވާލެއްވި ’މުތޫން ޠާލިބިލް
          ޢިލްމި‘ (އިލްމު އުނގެނޭ ދަރިވަރުގެ މަތުނުތައް) މި ސިލްސިލާގެ ފުރަތަމަ
          ފޮތަށެވެ. އެއީ 2018 ވަނަ އަހަރު ނެރުއްވި ހަވަނަ ޗާޕެވެ.
        </p>

        <p class="inde">
          • ނަވަވީގެ 40 ޙަދީޘް ފޮތުގައި ވަނީ އަސްލު 42 ޙަދީޘެވެ. މިއީ އަދަދު
          ކުރުމުގައި އަރަބީން ކިޔައި އުޅޭ ގޮތެކެވެ. އެއީ އިނގިރޭސި ބަހުން
          ބުނާނަމަ ރައުންޑު އޮފް ކުރުމެވެ. ނަވަވީގެ މި ޙަދީޘްތަކުގެ އިތުރަށް،
          އިބްނު ރަޖަބު (736-795 ހ.) މި ފޮތުގެ މައްޗަށް ލިޔުއްވި މަޝްހޫރު ޝަރަހަ
          ކަމުގައިވާ ’ޖާމިޢުލް ޢުލޫމް ވަލް ޙިކަމް‘ (އިލްމާއި ހިކުމަތް
          ޖަމާކުރެވިފައިވާ ފޮތް) އެ ފޮތުގައި އިތުރު ކުރެއްވި 8 ޙަދީޘް
          ހިމަނާފައިވާނެއެވެ. ވީމާ މި ތަރުޖަމާގައި ވަނީ ޖުމްލަ 50 ޙަދީޘެވެ.
        </p>

        <p class="inde">
          • ކޮންމެ ޙަދީޘެއް ފެށޭ ތަނުގައި ސުރުހީއެއް ލިޔެފައިވާނެއެވެ. މިސާލު:
          [1. إِنَّمَا الْأَعْمَالُ بِالنِّيَّاتِ / އަމަލުތައް ބިނާވެގެން ވަނީ
          ނިޔަތްތަކުގެ މައްޗަށެވެ.]
        </p>

        <p class="inde">
          • ޙަދީޘްގެ ރެފަރަންސް ނަމްބަރު ވާނީ ގޮޅި ބުރެކެޓެއްގައި ލިޔެވިފައެވެ.
          މީގެން ޙަދީޘް ފޮތްތަކުން އެ ޙަދީޘެއް ހޯދޭނެއެވެ. ހަވާލާ ދީފައިވާނީ
          އާންމުކޮށް އެންމެން ވެސް ބޭނުން ކުރަމުންދާ މުޙައްމަދު ފުއާދު ޢަބްދުލް
          ބާގީގެ ނަމްބަރު ތަރުތީބަށް، ނުވަތަ މަކްތަބާ ޝާމިލާގައިވާ ނަމްބަރު
          ތަރުތީބަށެވެ. މިސާލު: الْبُخَارِيُّ [3208]
        </p>

        <p class="inde">
          • މި ފޮތުން ޙަދީޘެއް ރިޔާޟުއްޞާލިޙީންގައި ވެސް ވާނަމަ، އެ ކަމަށް
          ހަވާލާދީފައި ވާނެއެވެ. މި 50 ޙަދީޘްގައި މި ގޮތަށް 41 ޙަދީޘް އައިސްފައި
          ވެއެވެ. އަދި ނަވަވީ އަސްލު ލިޔުއްވި 42 ޙަދީޘްގައި މި ގޮތަށް 37 ޙަދީޘް
          އައިސްފައި ވެއެވެ. މިސާލު: وَهُوَ فِي رِيَاضِ الصَّالِحِين: 396
        </p>

        <p class="inde">
          • ޞަޙީޙު ބުޚާރީއާއި މުސްލިމު ފިޔަވައި އެހެނިހެން ފޮތްތަކުން
          އައިސްފައިވާ ޙަދީޘްތަކުގައި، ޝައިޚު އަލްބާނީގެ ސައްހަކުރުން
          ފުޓްނޯޓުގައި ހިމަނާފައިވާނެއެވެ. މިސާލު: وَصَحَّحَهُ الأَلبَانِي فِي
          صَحِيح سُنَن التِّرمِذِي.
        </p>
        <!--
    <p class="inde">• މި ފޮތުގެ  ޙަދީޘްތައް ރިވާ ކުރެއްވި ޞަޙާބީންގެ ކުޑަ ވަނަވަރެއް މި ސައިޓުގައި ހިމަނާފައިވާނެއެވެ. އެހެން ގޮތަކަށް ހަވާލާ ދީފައި ނުވާނަމަ، އެއީ އިމާމު ޛަހަބީގެ ’ސިޔަރު އަޢުލާމުއް ނުބަލާ‘ (މަތިވެރި ބޭކަލުންގެ ހަޔާތްތައް)، މި ފޮތުން ނަގާފައިވާ މައުލޫމާތެވެ.
      މިސާލު: އެއީ ޢުމަރު ބިން އަލްޚައްޠާބު ބިން ނުފައިލެވެ. ޝަހީދުވެވަޑައިގަތީ ހިޖުރައިން 23 ވަނަ އަހަރުގައެވެ.
    </p>
-->
        <p class="inde">
          މި ޙަދީޘްތައް ވީހާވެސް ސާފުކޮށް މާނަ ކުރެވޭތޯ މަސައްކަތް ކުރެވިފައި
          ވާނެއެވެ. މިއިން ޙަދީޘަކާމެދު އިތުރަށް އޮޅުންފިލުވަން ބޭނުންފުޅުވާ
          ނަމަ، އިލްމުވެރިން ދެއްވާފައިވާ ޝަރަހަތަކާއި ދަރުސްތައް ބައްލަވާށެވެ.
          މި މަސައްކަތުގައި ހަވާލާ ދެވުނު މަރުޖިއުތަކާއި ބެލެވުނު ޝަރަހަތައް މި
          ފޮތުގެ ފަހަތުގައި ނަންގަނެވިފައި ވާނެއެވެ. އުންމީދަކީ މި ފޮތް
          މެދުވެރިކޮށް ރަސޫލު ﷲﷺ ގެ ޙަދީޘްފުޅުތައް އިސްލާމީ ދިވެހި މުޖުތަމައަށް
          ފޯރު ކޮށްދިނުމެވެ. އަދި ގިޔާމަތް ދުވަހު އަޅަމެންގެ ހެޔޮ އަމަލުތަކުގެ
          ތެރޭގައި މި މަސައްކަތް ހިމެނިގެން ދިޔުމެވެ.
        </p>

        <br />
        <h3>
          <b><a>ޝުކުރުގެ ބަސް</a></b>
        </h3>

        <p class="ar inde">
          عَنْ أَبِي هُرَيْرَةَ قَالَ: قَالَ رَسُولُ اللَّهِ ﷺ: «مَنْ لَا
          يَشْكُرُ النَّاسَ لَا يَشْكُرُ اللَّهَ»
          <br />
          (التِّرمِذِي 1954، وَصَحَّحَهُ الأَلبَانِي فِي صَحِيحِ سُنَنِ
          التِّرمِذِي)
        </p>

        <p class="inde">
          އަބޫ ހުރައިރާ ވިދާޅުވިކަމަށް ރިވާވެގެންވެއެވެ: ރަސޫލު ﷲ ﷺ ޙަދީޘް
          ކުރެއްވިއެވެ: ”މީސްތަކުންނަށް ޝުކުރު ނުކުރާ މީހަކު، ﷲ އަށް ޝުކުރެއް
          ނުކުރާނެއެވެ.“ މި ފޮތް ނިންމުމުގެ ތައުފީގު ދެއްވިކަމަށްޓަކައި، މާތް
          ﷲ އަށް ހަމްދާއި ޝުކުރު ކުރަމެވެ. އަދި މީގެ އިތުރަށް މި މަސައްކަތުގައި
          ބައިވެރިވެ، އުނދަގޫ އަރަބި ލަފުޒުތައް މާނަކޮށް، ކުށްތައް ފިލުވައި،
          ލިޔުން ބަލައި އިސްލާހުކޮށް، ޗާޕު ތައްޔާރުކޮށް އަދި އެ ނޫންވެސް އެކި
          ގޮތްގޮތުން އެހީތެރިވި އެންމެހައި ފަރާތްތަކަށް ޝުކުރު ދަންނަވަމެވެ. ﷲގެ
          އިޒުނަފުޅަށް ފަހު، މި މަސައްކަތް ނެރެވުނީ އެ ފަރާތްތަކުން ދެއްވި
          ދީލަތި އެހީގެ ސަބަބުންނެވެ. އެ ހުރިހާ ފަރާތަކުން ކޮށްދެއްވި
          މަސައްކަތަށް ގިނަގުނަ ދަރުމައާއި ސަވާބު ދާއިމީ ގޮތުގައި ދެއްވާށިއެވެ.
          މި މަސައްކަތުގައި އެއްވެސް ހެޔޮކަމެއް ވާނަމަ، އެއީ ﷲގެ ހަޒުރަތުން
          ލިބުނު ހެޔޮކަމެކެވެ. އަދި މި ކަމުގައި އެއްވެސް އުނިކަމެއް ވާނަމަ، އެއީ
          އަޅުގަނޑުމެންނާއި ޝައިތާނާގެ ފަރާތުން އައި އުނިކަމެކެވެ. އަޅަމެންގެ
          މާތް ނަބިއްޔާ މުޙައްމަދު ﷺ އަށާއި، އެ ނަބިއްޔާގެ އާލުންނާއި
          އަސްހާބުންނަށް ސަލަވާތާއި ސަލާމް ލައްވާށިއެވެ.
        </p>

        <p class="ar inde">
          اللَّهُمَّ رَبَّ جِبرَائِيلَ وَمِيكَائِيلَ وَإِسرَافِيلَ، فَاطِرَ
          السَّمَاوَاتِ وَالأَرضِ، عَالِمَ الغَيبِ وَالشَّهَادَةِ، أَنتَ تَحكُمُ
          بَينَ عِبَادِكَ فِيمَا كَانُوا فِيهِ يَختَلِفُونَ، اهدِنِي لِمَا
          اختُلِفَ فِيهِ مِنَ الحَقِّ بِإِذنِكَ، إِنَّكَ تَهدِي مَن تَشَاءُ
          إِلَى صِرَاطٍ مُستَقِيمٍ.
        </p>

        <p class="inde">
          ”ޔާ ﷲ! ޖިބްރީލާއި މީކާއީލާއި އިސްރާފީލުގެ ވެރި ރައްބެވެ. އުޑުތަކާއި
          ބިން ފުރަތަމަ އުފެއްދެވި އިލާހެވެ. ނުފެންނަ ތަކެއްޗާއި ފެންނަ ތަކެތި
          ދެނެވޮޑިގެންވާ އިލާހެވެ. އިބަ އިލާހުގެ އަޅުން ޚިލާފުވެ އުޅުނު
          ކަންކަމުގައި ހުކުމް ކުރައްވާ ނިޔާ ކުރައްވާނީ ހަމަ އިބަ އިލާހެވެ.
          އެބައިމީހުން ޚިލާފުވެ އުޅުނު ކަންކަމުގައި، މި އަޅާއަށް ހައްގު ގޮތަށް
          އިބަ އިލާހުގެ އިޒުނަފުޅާއެކު މަގު ދައްކަވާށިއެވެ. ހަމަކަށަވަރުން އިބަ
          އިލާހު އިރާދަ ކުރައްވާ މީހަކަށް، އިބަ އިލާހު ސީދާވެގެންވާ މަގަށް
          ހިދާޔަތު ދައްކަވަމުއެވެ.“
        </p>

        <p class="inde">10 ރަމަޟާން 1441 ހ.</p>

        <p class="inde">3 މޭ 2020 މ.</p>

        <p class="leftAlign padLeftSm">
          އަބޫ ޔަޙްޔާ، މުޙައްމަދު އަޝްރާފު އިބްރާހީމް
        </p>

        <p class="leftAlign">
          މަދީނާގެ އިސްލާމިކް ޔުނިވާސިޓީގެ ޙަދީޘް ކުއްލިއްޔާގެ ދަރިވަރެއް
        </p>

        <br />
        <hr />
        <br />

        <h2 class="mid">
          <b><a>އައްނަވަވީގެ މުގައްދިމާ</a></b>
        </h2>

        <h2 class="ar mid">بِسمِ اللهِ الرَّحمَنِ الرَّحِيمِ</h2>

        <p class="ar inde">
          الحَمدُ لِلَّهِ رَبِّ العَالَمِينَ، قَيُّومِ السَّمَاوَاتِ
          وَالأَرَضِينَ، مُدَبِّرِ الخَلَائِقِ أَجمَعِينَ، بَاعِثِ الرُّسُلِ
          – صَلَوَاتُ اللَّهِ وَسَلَامُهُ عَلَيهِم – إِلَى المُكَلَّفِينَ،
          لِهِدَايَتِهِم وَبَيَانِ شَرَائِعِ الدِّينِ، بِالدَّلَائِلِ
          القَطعِيَّةِ وَوَاضِحَاتِ البَرَاهِينِ. أَحمَدُهُ عَلَى جَمِيعِ
          نِعَمِهِ، وَأَسأَلُهُ المَزِيدَ مِن فَضلِهِ وَكَرَمِهِ. وَأَشهَدُ أَن
          لَا إِلَهَ إِلَّا اللَّهُ الوَاحِدُ القَهَّارُ، الكَرِيمُ الغَفَّارُ.
          وَأَشهَدُ أَنَّ مُحَمَّدًا عَبدُهُ وَرَسُولُهُ، وَحَبِيبُهُ
          وَخَلِيلُهُ، أَفضَلُ المَخلُوقِينَ، المُكَرَّمُ بِالقُرآنِ العَزِيزِ
          المُعجِزَةِ المُستَمِرَّةِ عَلَى تَعَاقُبٍ السِّنِينَ، وَبِالسُّنَنِ
          المُستَنِيرَةِ لِلمُستَرشِدِينَ، المَخصُوصُ بِجَوَامِعَ الكَلِمِ
          وَسَمَاحَةِ الدِّينِ. صَلَوَاتُ اللَّهِ وَسَلَامُهُ عَلَيهِ، وَعَلَى
          سَائِرِ النَّبِيِّينَ، وَآلِ كُلٍّ وَسَائِرِ الصَّالِحِينَ.
        </p>

        <p class="ar inde">
          أَمَّا بَعدُ: فَقَدَ رَوَينَا عَن عَلِيِّ بِنِ أَبِي طَالِبٍ، وَعَبدِ
          اللَّهِ بنِ مَسعُودٍ، ومُعَاذِ بنِ جَبَلٍ، وَأَبِي الدَّردَاءِ، وَابنِ
          عُمَرَ، وَابنِ عَبَّاسٍ، وَأَنَسِ بنِ مَالِكٍ، وَأَبِي هُرَيرَةَ،
          وَأَبِي سَعِيدٍ الخُدرِيِّ رَضِيَ اللَّهُ عَنهُم، مِن طُرُقٍ
          كَثِيرَاتٍ بِرِوَايَاتٍ مُتَنَوِّعَاتٍ، أَنَّ رَسُولَ اللَّهِ ﷺ قَالَ:
          «مَن حَفِظَ عَلَى أُمَّتِي أَربَعِينَ حَدِيثًا مِن أَمرِ دِينِهَا،
          بَعَثَهُ اللَّهُ تَعَالَى يَومَ القِيَامَةِ فِي زُمرَةِ الفُقَهَاءِ
          وَالعُلَمَاءِ» وَفِي رِوَايَةٍ: «بَعَثَهُ اللَّهُ تَعَالَى فَقِيهًا
          عَالِمًا» وَفِي رِوَايَةِ أَبِي الدَّردَاءِ رَضِيَ اللَّهُ عَنهُ:
          «وَكُنتُ لَهُ يَومَ القِيَامَةِ شَافِعًا وَشَهِيدًا» وَفِي رِوَايَةِ
          ابنِ مَسعُودٍ رَضِيَ اللَّهُ عَنهُ: «قِيلَ لَهُ: ادخُل مِن أَيِّ
          أَبوَابِ الجَنَّةِ شِئتَ» وَفِي رِوَايَةِ ابنِ عُمَرَ رَضِيَ اللَّهُ
          عَنهُ: «كُتِبَ فِي زُمرَةِ العُلَمَاءِ، وَحُشِرَ فِي الشُّهَدَاءِ»
        </p>

        <p class="ar inde">
          وَاتَّفَقَ الحُفَّاظُ عَلَى أَنَّهُ حَدِيثٌ ضَعِيفٌ وَإِن كَثُرَت
          طُرُقُهُ. وَقَد صَنَّفَ العُلَمَاءُ رَضِيَ اللَّهُ عَنهُم فِي هَذَا
          البَابِ مَا لَا يُحصَى مِن المُصَنَّفَاتِ، فَأَوَّلُ مَن عَلِمتُهُ
          صَنَّفَ فِيهِ: عَبدُ اللَّهِ بنُ المُبَارَكِ، ثُمَّ مُحَمَّدُ بنُ
          أَسلَمَ الطُّوسِيُّ العَالِمُ الرَّبَّانِي، ثُمَّ الحَسَنُ بنُ
          سُفيَانَ النَّسَائِيُّ، وَأَبُو بَكرٍ الآجُرِّيُّ، وَأَبُو بَكرٍ
          مُحَمَّدُ بنُ إِبرَاهِيمَ الأَصفَهَانِيُّ، والدَّارَقُطنِيُّ،
          وَالحَاكِمُ، وَأَبُو نُعَيمٍ، وَأَبُو عَبدِ الرَحمَنِ السُّلَمِيُّ،
          وَأَبُو سَعِيدٍ المَالِينِيُّ، وَأَبُو عُثمَانَ الصَّابُونِيُّ،
          وَعَبدُ اللَّهِ بنُ مُحَمَّدٍ الأَنصَارِي، وَأَبُو بَكرٍ البَيهَقِيُّ،
          وَخَلَائِقُ لَا يُحصَونَ مِنَ المُتَقَدِّمِينَ وَالمُتَأَخِّرِينَ.
        </p>

        <p class="ar inde">
          وَقَدِ استَخَرتُ اللَّه تَعَالَى فِي جَمعِ أَربَعِينَ حَدِيثًا،
          اِقتِدَاءً بِهَؤُلَاءِ الأَئِمَّةِ الأَعلَامِ وَحُفَّاظِ الإِسلَامِ.
          وَقَد اِتَّفَقَ العُلَمَاءُ عَلَى جَوَازِ العَمَلِ بِالحَدِيثِ
          الضَّعِيفِ فِي فَضَائِلِ الأَعمَالِ، وَمَعَ هَذَا فَلَيسَ اعتِمَادِي
          عَلَى هَذَا الحَدِيثِ، بَل عَلَى قَولِهِ ﷺ فِي الأَحَادِيثِ
          الصَّحِيحَةِ: «لِيُبَلِّغِ الشَّاهِدُ مِنكُمُ الغَائِبَ» وَقَولِهِ ﷺ:
          «نَضَّرَ اللَّهُ اِمرَءًا سَمِعَ مَقَالَتِي فَوَعَاهَا فَأَدَّاهَا
          كَمَا سَمِعَهَا»
        </p>

        <p class="ar inde">
          ثُمَّ مِنَ العُلَمَاءَ مَن جَمَعَ الأَربَعِينَ فِي أُصُولِ الدِّينِ،
          وَبَعضُهُم فِي الفُرُوعِ، وَبَعضُهُم فِي الجِهَادِ، وَبَعضُهُم فِي
          الزُّهدِ، وَبَعْضُهُمْ فِي الآدَابِ، وَبَعضُهُم فِي الخُطَبِ،
          وَكُلُّهَا مَقَاصِدُ صَالِحَةٌ، رَضِيَ اللَّهُ عَن قَاصِدِيهَا. وَقَد
          رَأَيتُ جَمعَ أَربَعِينَ أَهَمَّ مِن هَذَا كُلِّهِ، وَهِيَ أَربَعُونَ
          حَدِيثًا مُشتَمِلَةً عَلَى جَمِيعِ ذَلِكَ، وَكُلُّ حَدِيثٍ مِنهَا
          قَاعِدَةٌ عَظِيمَةٌ مِن قَوَاعِدِ الدِّينِ، وَقَد وَصَفَهُ العُلمَاءَ
          بِأَنَّ مَدَارَ الإِسلَامِ عَلَيهِ، أَو نِصفَ الإِسلَامِ، أَو
          ثُلُثَهُ، أَو نَحوَ ذَلِكَ.
        </p>

        <p class="ar inde">
          ثُمَّ أَلتَزِمُ فِي هَذِهِ الأَربَعِينَ: أَن تَكُونَ صَحِيحَةً،
          وَمُعظَمُهَا فِي صَحِيحَي البُخَارِيِّ وَمُسلِمٍ. وَأَذكُرُهَا
          مَحذُوفَةَ الأَسَانِيدِ، لِيَسهُلَ حِفظُهَا، وَيَعُمَّ الإِنتِفَاعُ
          بِهَا إِن شَاءَ اللَّهُ تَعَالَى. ثُمَّ أُتبِعُهَا بِبَابٍ فِي ضَبطِ
          خَفِيِّ أَلفَاظِهَا.
        </p>

        <p class="ar inde">
          وَيَنبَغِي لِكُلِّ رَاغِبٍ فِي الآخِرَةِ أَن يَعرِفَ هَذِهِ
          الأَحَادِيثَ، لِمَا اِشتَمَلَت عَلَيهِ مِنَ المُهِمَّاتِ، وَاحتَوَت
          عَلَيهِ مِن التَّنبِيهِ عَلَى جَمِيعِ الطَّاعَاتِ، وَذَلِكَ ظَاهِرٌ
          لِمَن تَدَبَّرَهُ. وَعَلَى اللَّهِ اعتِمَادِي، وَإِلَيهِ تَفوِيضِي
          وَاِستِنَادِي، وَلَهُ الحَمدُ والنِّعمَةُ، وَبِهِ التَّوفِيقُ
          وَالعِصمَةُ.
        </p>

        <p class="inde">
          އެންމެހައި ހަމްދު ތައުރީފާއި ސަނާއެއް ހައްގުވަނީ އާލަމްތަކުގެ ވެރި
          ރައްބު ﷲއަށެވެ. އެ އިލާހީ އުޑުތަކާއި ބިންތަކުގެ މައްޗަށް
          ގައްޔޫމުވަންތަ (ގާއިމުވެވޮޑިގެންވާ) އިލާހެވެ. އެންމެހައި
          ޚަލްގުތަކުންގެ ކަންތައްތައް ތަދުބީރު ކުރައްވާ އިލާހެވެ. މުކައްލަފުންގެ
          ގާތަށް ރަސޫލުން ފޮނުއްވި އިލާހެވެ. -ﷲގެ ސަލަވާތާއި ސަލާމް އެ
          ރަސޫލުންނަށް ލައްވާށިއެވެ- އެ ރަސޫލުން، އެ މުކައްލަފުންގެ ގާތަށް
          ފޮނުއްވީ ކަނޑައެޅިގެންވާ ސާފު ދަލީލުތަކާއި ފާޅުވެގެންވާ ބުރުހާންތަކުން
          އެބައިމީހުންނަށް ހިދާޔަތް ދެއްކެވުމަށާއި، ދީނުގެ ޝަރީއަތް ބަޔާން
          ކޮށްދެއްވުމަށެވެ. ﷲ ދެއްވި އެންމެހައި ނިއުމަތްތަކަށް އެ އިލާހަށް
          ހަމްދު ކުރަމެވެ. އަދި އެ އިލާހުގެ ފަޟްލުވަންތަކަމާއި
          ދީލަތިވަންތަކަމުން އިތުރަށް ދެއްވުމަށް ވެސް އެދި ދަންނަވަމެވެ. ﷲ
          ފިޔަވައި (އަޅުކަންކުރުން ހައްގުވާ) އެހެން އެއްވެސް އިލާހަކު ނުވާކަމަށް
          އަޅު ހެކިވަމެވެ. އެ އިލާހީ އެއްކައުވަންތަ ގައްހާރުވަންތަ
          (ބާރުވެރިވަންތަ) އިލާހެވެ. ދީލަތިވަންތަ ޣައްފާރުވަންތަ (ގިނަގިނައިން
          ފާފަ ފުއްސަވާ) އިލާހެވެ. އަދި އަޅަމެންގެ ސާހިބާ މުޙައްމަދުގެފާނީ ﷲގެ
          އަޅާ އަދި ރަސޫލާ ކަމަށް އަޅު ހެކިވަމެވެ. އަދި އެ ނަބިއްޔާއީ، އެ
          އިލާހުގެ (ލޯބިވެ ވޮޑިގެންވާ) ހަބީބު އަދި (މިތުރު) ޚަލީލެވެ.
          މަޚްލޫގުންގެ ތެރެއިން އެންމެ ހެޔޮވެގެންވާ ފަރާތެވެ. އެ ނަބިއްޔާއަށް
          ވަނީ އިއްޒަތްތެރިވެގެންވާ ޤުރްއާން ލިބުމުގެ ޝަރަފު ދެއްވާފައެވެ. އެއީ
          ހުރިހާ ޒަމާންނަކަށްމެ ،ދެމިހުންނާނެ މުއުޖިޒާތެކެވެ. އަދި ތެދުމަގު
          ލިބުމަށް އެދޭ ބަޔަކަށް އަލިކޮށްދެނިވި ސުންނަތް ވެސް ވަނީ އެ
          ނަބިއްޔާއަށް ދެއްވާފައެވެ. ޖަވާމިޢުލް ކަލިމް (އެބަހީ: އިބާރާތްތައް
          ކުރު، އެކަމަކު މާނަ ފުން ބަސްފުޅުތައް) އަދި ފަސޭހަވެގެންވާ ދީނުން އެ
          ނަބިއްޔާ ވަނީ ޚާއްސަ ކުރެއްވިފައެވެ. ﷲގެ ސަލަވާތާއި ސަލާމް
          ނަބިއްޔާއަށް ލައްވާށިއެވެ. އަދި އެންމެހައި ނަބިއްޔުންނާއި
          ރަސޫލުންނަށާއި، އެ ބޭކަލުންގެ އާލުންނަށާއި އެންމެހައި ސާލިހުންނަށް
          ވެސް ސަލަވާތާއި ސަލާމް ލައްވާށިއެވެ.
        </p>

        <p class="inde">
          އެއަށްފަހު ދަންނާށެވެ. ފަހެ ހަމަކަށަވަރުން، ޢަލީ ބިން އަބީ ޠާލިބާއި،
          ޢަބްދުﷲ ބިން މަސްޢޫދާއި، މުޢާޛު ބިން ޖަބަލާއި، އަބުއްދަރްދާއާއި،
          އިބްނު ޢުމަރާއި، އިބްނު ޢައްބާސާއި، އަނަސް ބިން މާލިކާ އަދި އަބޫ
          ހުރައިރާ، -މި އެންމެހައި ސަހާބީންނަށް ﷲ ތަޢާލާ ރުއްސުން ލައްވާށިއެވެ-
          މި ސަހާބީންގެ އަރިހުން އެތައް ސަނަދުތަކަކުން އަދި ތަފާތު
          ރިވާޔަތްތަކުން އަހަރުމެންނާ ހަމައަށް (މި ޙަދީޘް) އައިސްފައި ވެއެވެ:
          ހަމަކަށަވަރުން ރަސޫލު ﷲﷺ ޙަދީޘް ކުރެއްވިއެވެ: ”ދީނާ ގުޅޭ ކަންކަމުގައި،
          ތިމަން ނަބިއްޔާގެ އުންމަތަށް ސާޅީސް ޙަދީޘް ހިފްޒުކޮށްދީ
          (ރައްކާތެރިކޮށް ފޯރުކޮށްދީފި ) މީހަކު، ގިޔާމަތް ދުވަހު ﷲ އޭނާ
          ނެރުއްވާނީ ފިގްހުވެރިންނާއި އިލްމުވެރިންގެ ޖަމާއަތުގެ ތެރެއިންނެވެ.“
          އަދި އެހެން ރިވާޔަތެއްގައި ވެއެވެ: ”ގިޔާމަތް ދުވަހު ﷲ އެ މީހަކު
          ނެރުއްވާނީ ފިގްހުވެރިއެއް އަދި އިލްމުވެރިއެއްގެ ގޮތުގައެވެ.“ އަދި
          އަބުއްދަރްދާގެ ރިވާޔަތުގައި ވެއެވެ: ”އަދި ގިޔާމަތް ދުވަހު އެ މީހަކަށް
          ޓަކައި ޝަފާއަތްތެރިއަކު އަދި ހެކިވެރިޔަކު ކަމުގައި ތިމަން ނަބިއްޔާ
          ވާނަމެވެ.“ އަދި އިބްނު މަސްޢޫދުގެ ރިވާޔަތުގައި ވެއެވެ: ”އެ މީހަކަށް
          ބުނެވޭނެއެވެ: ސުވަރުގޭގެ ދޮރުކޮޅުތަކުން ތިބާ ބޭނުން ދޮރުކޮޅަކުން
          ވަންނާށެވެ.“ އަދި އިބްނު ޢުމަރުގެ ރިވާޔަތުގައި ވެއެވެ: ”އިލްމުވެރިންގެ
          ޖަމާއަތުގެ ތެރޭގައި އެ މީހަކު ލިޔުއްވޭނެއެވެ. އަދި ޝަހީދުންގެ
          ޖަމާއަތުގެ ތެރޭގައި އޭނާ މަހުޝަރު ކުރެވޭނެއެވެ.“
        </p>

        <p class="inde">
          މި ޙަދީޘް ރިވާކުރެވުނު މަގުތައް ގިނަވުމާއެކު ވެސް، މިއީ ޟަޢީފު
          ޙަދީޘެއްކަމަށް ހާފިޒުން (ޙަދީޘް އިލްމުވެރިން) ވަނީ އިއްތިފާގުވެފައެވެ.
          އަދި ހަމަކަށަވަރުން، އިލްމުވެރިން ވަނީ މި ބާބުގައި (އެބަހީ: 40 ޙަދީޘް
          އެއްކުރުމުގައި) އަދަދު ނުކުރެވޭހައި ގިނަ ފޮތްތައް ލިޔުއްވާފައެވެ. -ﷲ
          ތަޢާލާ އެ އެންމެހައި ބޭކަލުންނަށް ރުއްސުން ލައްވާށިއެވެ- އަދި
          އަހަރެންނަށް އެނގިފައިވާ ގޮތުގައި، މި ގޮތަށް ފުރަތަމަ ލިޔުއްވީ
          ޢަބްދު ﷲ ބިން އަލްމުބާރަކެވެ. ދެން ރައްބާނީ އިލްމުވެރިޔަކު ކަމުގައިވާ
          މުޙައްމަދު ބިން އަސްލަމް އައްޠޫސީއެވެ. ދެން އަލްޙަސަން ބިން ސުފްޔާން
          އައްނަސާއީއާއި، އަބޫ ބަކުރު އަލްއާޖުއްރީއާއި، އަބޫ ބަކުރު ބިން
          އިބްރާހީމް އަލްއަޞްފަހާނީއާއި، ދާރަގުޠުނީއާއި، އަލްޙާކިމާއި، އަބޫ
          ނުޢައިމާއި، އަބޫ ޢަބްދުއްރަޙްމާން އައްސުލަމީއާއި، އަބޫ ސަޢީދު
          އަލްމާލީނީއާއި، އަބޫ ޢުޘްމާން އައްޞާބޫނީއާއި، ޢަބްދު ﷲ ބިން މުޙައްމަދު
          އަލްއަންޞާރީއާއި، އަބޫ ބަކުރު އަލްބައިހަގީއެވެ. އަދި (މީގެ އިތުރަށް)
          އިހާއި ފަހުގެ (އިލްމުވެރިންގެ) ތެރެއިން އަދަދު ނުކުރެވޭހައި ގިނަ
          ބޭކަލުންނެވެ.
        </p>

        <p class="inde">
          އަދި ހަމަކަށަވަރުން، މި މަތިވެރި އިމާމުންނާއި އިސްލާމް ދީން (ރައްކާ
          ކޮށްދެއްވި) ހާފިޒުންނާ ތަބާވުމުގެ ގޮތުން، އަހަރެން 40 ޙަދީޘް
          އެއްކުރަން (ގަސްދުކޮށް)، ﷲ ތަޢާލާއަށް އިސްތިޚާރާ ކުރީމެވެ. (އެބަހީ:
          ކުރަން އުޅޭ ކަމެއްގައި މަގުދައްކަވައި ދެއްވުމަށް އެދި ދުއާ ކުރީމެވެ.)
          އަދި ހަމަކަށަވަރުން ފަޟާއިލުލް އަޢުމާލުގައި (އެބަހީ: ހެޔޮ އަމަލުތައް
          ކުރުމަށް ހިތްވަރު ދިނުމުގައި) ޟަޢީފު ޙަދީޘަށް އަމަލުކުރުން
          ހުއްދަކަމާމެދު އިލްމުވެރިން ވަނީ އިއްތިފާގުވެފައެވެ. [ނޯޓު: މިއީ މާ
          ފަސޭހަކޮށް އައްނަވަވީއަށް ވިދާޅުވެވުނު ބަސްފުޅެއް ކަމަށް، ޝައިޚު
          ޢަބްދުލް ކަރީމް އަލްޚުޟައިރު ވިދާޅުވިއެވެ. ސަބަބަކީ، ޚިލާފު ހުރި
          މައްސަލައެއްގައި އިލްމުވެރިން އިއްތިފާގުވެފައި ވާކަމަށް
          ވިދާޅުވެފައިވާތީއެވެ. ޖުމްހޫރު އިލްމުވެރިން ދެކިލައްވާ ގޮތުގައި،
          ހަލާލާއި ހަރާމްގެ ހުކުމްތަކުގައި ޟަޢީފު ޙަދީޘުން ހުއްޖަތެއް ގާއިމެއް
          ނުކުރެވޭނެއެވެ. ނަމަވެސް ފަޟާއިލުލް އަޢުމާލާއި ހެޔޮ އަމަލުތައް
          ކުރުމަށް ހިތްވަރު ދިނުމުގައި އެފަދަ ޙަދީޘް ހުއްޖަތުގެ ގޮތުގައި
          ގެނެވިދާނެއެވެ. އަދި މިފަދައިން ދެކެލެއްވި އިލްމުވެރިން ވަނީ މި
          ދެންނެވި ގޮތަށް ޟަޢީފު ޙަދީޘަށް އަމަލު ކުރާނަމަ، ޝަރުތުތަކެއް
          ކަނޑައަޅުއްވާފައެވެ. އެ ޝަރުތުތަކަކީ: އެ ޙަދީޘަކީ ވަރަށް ބަލިކަށި
          ޙަދީޘަކަށް ނުވުމެވެ. އަދި އިސްލާމީ ޝަރީއަތުގައި ސާބިތުވެފައިވާ
          އަސްލެއް އެ އަމަލެއްގައި އޮތުމެވެ. އަދި އެއަށް އަމަލު ކުރާއިރު، އެއީ
          ނަބިއްޔާއަށް ނިސްބަތްވެގެންވާ ސާބިތު ޙަދީޘެއްކަމަށް ގަބޫލު ނުކުރުމެވެ.
          އަދި އެއީ ހެޔޮ އަމަލުތައް ކުރުމަށް ހިތްވަރު ދިނުމުގެ މައުޟޫގެ ދަށުން
          އައިސްފައިވާ ޙަދީޘަކަށް ވުމެވެ. އަދި އެއީ ސައްހަ ހަދީޘަކާ ފުށުއަރާ
          ޙަދީޘަކަށް ނުވުމެވެ. އަދި އެ ޙަދީޘުން ދަލީލުކޮށްދެނީ ސުންނަތެއްކަން
          ގަބޫލު ނުކުރުމެވެ. —الحَدِيثُ الضَّعِيفُ وَحُكمُ الاحتِجَاج بِهِ،
          لِلشَّيخِ عَبدِ الكَرِيمِ بِن عَبدِ اللَّهِ الخُضَيرِ، ص 274] ކަން
          މިހެން އޮތް ކަމުގައި ވިޔަސް، އަހަރެން މި ބަރޯސާ ވަނީ (ކުރިން މި
          ދެންނެވުނު ޟަޢީފު ) ޙަދީޘަކަށް ނޫނެވެ. އެހެނެއްކަމަކު، މި ބަރޯސާ ވަނީ
          ސައްހަ ޙަދީޘްގެ ތެރެއިންވާ ނަބިއްޔާ ﷺ ގެ މި ބަސްފުޅަށެވެ:
          <span class="ar"
            >«لِيُبَلِّغِ الشَّاهِدُ مِنكُم الغَائِبَ» (البُخَارِيُّ 105
            وَاللَّفظُ لَهُ، وَمُسلِمٌ 1679)
          </span>
          ”ތިޔަބައިމީހުންގެ ތެރެއިން ހާޒިރުގައި ހުރި މީހަކު، ހާޒިރުގައި ނެތް
          މީހާއަށް (ތިމަން ނަބިއްޔާގެ ބަސްފުޅު) ފޯރުކޮށް ދޭށެވެ.“ އަދި
          ނަބިއްޔާގެ މި ބަސްފުޅަށެވެ:
          <span class="ar"
            >«نَضَّرَ اللَّهُ اِمرَأً سَمِعَ مَقَالَتِي فَوَعَاهَا فَأَدَّاهَا
            كَمَا سَمِعَهَا» (حِليَةُ الأَولِيَاء، ص 105. وَرَوَى التِّرمِذِيُّ
            نَحوَه 2657، وَصَحَّحَهُ الأَلبَانِي في صَحِيحِه.)</span
          >
          ”ތިމަން ނަބިއްޔާގެ ބަސްފުޅު އަޑުއަހައި، އެ ރަނގަޅަށް ވިސްނި، ދެން އެ
          ބަސްފުޅު އަޑުއެހި ގޮތަށް (އެހެން މީހަކަށް) ފޯރުކޮށްދީފި މީހާގެ މޫނު
          އުޖާލާ ކުރައްވާށިއެވެ.“
        </p>

        <!--[ނޯޓު: މިއީ މާ ފަސޭހަކޮށް އިމާމު ނަވަވީއަށް ވިދާޅުވެވުނު
          ބަސްފުޅެއް ކަމަށް، ޝައިޚު ޢަބްދުލް ކަރީމު އަލްޚުޟައިރު ވިދާޅުވިއެވެ.
          ސަބަބަކީ، ޚިލާފު ހުރި މައްސަލައެއްގައި އިލްމުވެރިން އިއްތިފާގުވެފައި
          ވާކަމަށް ވިދާޅުވެފައިވާތީއެވެ. (ބައްލަވާ: الحَدِيثُ الضَّعِيفُ وَحُكمُ
          الاحتِجَاج بِهِ / ޟަޢީފު ޙަދީޘާއި އެއިން ހުއްޖަތް ގާއިމު ކުރުމުގެ
          ހުކުމް، ސ 299) މި ފޮތުގައި ޝައިޚު އަލްޚުޟައިރު ވިދާޅުވެފައި
          ވެއެވެ. ޟަޢީފު ޙަދީޘަށް އަމަލު ކުރުމުގެ މައްސަލައިގައި އިލްމުވެރިން
          ވަނީ ޚިލާފުވެފައެވެ. އެއްބައި އިލްމުވެރިން ދެކިލައްވާ ގޮތުގައި،
          އެއްވެސް ގޮތަކަށް ޟަޢީފު ޙަދީޘަށް އަމަލެއް ނުކުރެވޭނެއެވެ. އެއީ ޝަރުއީ
          ހުކުމްތަކުގައި ވިޔަސް އަދި ފަޟާއިލުލް އަޢުމާލު ކަމުގައި ވިޔަސްމެއެވެ.
          އަދި ޟަޢީފު ޙަދީޘްތަކަށް ބޭނުން ނުޖެހި، ސައްހަ ޙަދީޘްތަކުން
          މުސްލިމަކަށް ފުދޭނެއެވެ. މި ގޮތަށް ދެކެލެއްވީ: އިމާމު މުސްލިމު، އަބޫ
          ޒުރްޢާ އައްރާޒީ، އަބޫ ޙާތިމު އައްރާޒީ، އިބްނު ޙިއްބާނު، އިބްނު ޙަޒްމު،
          އިބްނު ތައިމިއްޔާ، އައްޝައުކާނީ، އަޙްމަދު މުޙައްމަދު ޝާކިރު،
          މުޙައްމަދު ނާޞިރުއްދީން އަލްއަލްބާނީ، އަދި އެ ނޫން ވެސް
          އިލްމުވެރިންނެވެ. އަނެއް ރައުޔަކީ، ޝަރުއީ ހުކުމްތަކުގައި ޟަޢީފު
          ޙަދީޘަށް އަމަލުކުރުން ހުއްދަ ނުވެފައި، އެކަމަކު ފަޟާއިލުލް
          އަޢުމާލުގައި އަމަލުކުރުން ހުއްދަވުމެވެ. އަދި މިއީ ޖުމްހޫރުންގެ ވެސް
          ރައުޔެވެ. މި ގޮތަށް ޟަޢީފު ޙަދީޘަށް އަމަލު ކުރުމުގައި ފުރިހަމަ
          ވާންޖެހޭ ޝަރުތުތަކެއް ވެއެވެ. އެ ގޮތުން: އެ ޙަދީޘަކީ ވަރަށް ބަލިކަށި
          ޙަދީޘަކަށްވެގެން ނުވުމެވެ. އަދި އިސްލާމީ ޝަރީއަތުގައި ސާބިތުވެފައިވާ
          އަސްލެއް އެ އަމަލެއްގައި އޮތުމެވެ. އަދި އެ ޙަދީޘަކީ ޟަޢީފު
          ޙަދީޘެއްކަން ދެނެހުރުމާއެކު، އެއީ ނަބިއްޔާއަށް ނިސްބަތްވެގެންވާ ސާބިތު
          ޙަދީޘެއްކަމަށް ގަބޫލު ނުކުރުމެވެ. މި ގޮތަށް ދެކިލެއްވީ: ސުފްޔާނު
          އައްޘައުރީ، ޢަބްދު ﷲ ބިން އަލްމުބާރަކު، އަބްދުއްރަޙްމާން ބިން މަހްދީ،
          ސުފްޔާނު ބިން ޢުޔައިނާ، އަޙްމަދު ބިން ޙަންބަލު، އިބްނު ޢަބްދިލް
          ބައްރު، އިބްނު ގުދާމާ، އައްނަވަވީ، އިބްނު ކަޘީރު، އައްސުޔޫޠީ، އަދި އެ
          ނޫން ވެސް އިލްމުވެރިންނެވެ. އެހެން ނަމަވެސް މި ޝަރުތުތައް ތަންފީޒު
          ކުރުމަކީ އުނދަގޫ ކަމެކެވެ. އެ ގޮތުން ފުރަތަމަ ޝަރުތައް ބަލާ ނަމަ، ގިނަ
          މީހުންނަށް ވަރަށް ބަލިކަށި ޙަދީޘް ދެނެގަންނާކަށް ނޭނގޭނެއެވެ. ދެވަނަ
          ޝަރުތުގައިވާ ގޮތުން ޝަރީއަތުގައި އަމަލަކަށް އަސްލެއް ވާނަމަ، ބަލިކަށި
          ޙަދީޘަކަށް ބޭނުމެއް ނުޖެހޭނެއެވެ. އަދި ތިންވަނަ ޝަރުތުގައި ވެސް،
          ސާބިތު ޙަދީޘެއް ނޫންކަމަށް ދެކެވޭނީ އެކަން ދެނެގަނެވޭނެވަރުގެ
          ބަޔަކަށެވެ. މީގެ އިތުރުން، ނޭނގޭ ބަޔަކަށް ހީވާނީ މިއީ ހައްތަހާވެސް
          ސާބިތު ސައްހަ ޙަދީޘްތަކާއި ސުންނަތްކަމަށެވެ.]-->

        <p class="inde">
          ފަހެ، (އެކި މައުޟޫތަކާ ގުޅޭ ގޮތުން) އިލްމުވެރިން ވަނީ 40 ޙަދީޘް
          އެއްކުރައްވާފައެވެ. އެ ގޮތުން ދީނުގެ އުސޫލުތަކާއި، ފަރުއީ
          މައްސަލަތަކާއި، ޖިހާދާއި، ޒުހުދާއި، އަދަބު އަޚްލާގާއި، ޚުތުބާތަކާއި
          ގުޅޭ ގޮތުން އިލްމުވެރިން ލިޔުއްވިއެވެ. އަދި މިއީ މުޅިން ވެސް ހެޔޮލަފާ
          ރަނގަޅު މަގުސަދުތަކެވެ. އެ ގޮތަށް ގަސްދު ކުރެއްވި އެންމެހައި
          އިލްމުވެރިންނަށް ﷲ ތަޢާލާ ރުއްސުން ލައްވާށިއެވެ. އަދި ހަމަކަށަވަރުން،
          ބަޔާންވެ ދިޔަ ހުރިހާ ކަމަކަށްވުރެ މުހިންމު ކަމެއް ކަމުގައި
          އަހަރެންނަށް ފެނުނީ، އެ ހުރިހާ ކަމެއް ޝާމިލުވެގެންވާ 40 ޙަދީޘް
          އެއްކުރުމެވެ. އެހެނީ، އެއިން ކޮންމެ ޙަދީޘްކީ ދީނުގެ އަސްލުތަކުގެ
          ތެރެއިން ބޮޑު އަސްލެކެވެ. އަދި އެއިން ކޮންމެ ޙަދީޘްއްގެ މައްޗަށް މުޅި
          ދީން ވަށައިގެން ދައުރުވާ ކަމަށް، ނުވަތަ އެއިން ޙަދީޘަކީ ދީނުގެ ދެބައި
          ކުޅަ އެއްބައި ކަމަށް، ނުވަތަ ތިންބައި ކުޅަ އެއްބައި ކަމަށް، ނުވަތަ މި
          ނޫން ވެސް ގޮތްގޮތަށް އިލްމުވެރިން ވަނީ ސިފަ ކުރައްވާފައެވެ.
        </p>

        <p class="inde">
          ފަހެ، މި 40 ޙަދީޘް އެއްކުރުމުގައި އަހަރެން މި ކަނޑައެޅީ، އެއީ ސައްހަ
          ޙަދީޘްތަކެއް ކަމުގައި ވުމަށެވެ. އަދި އޭގެ ބޮޑުބައި ވަނީ ޞަޙީޙު ބުޚާރީ
          އަދި މުސްލިމުގައެވެ. މި ޙަދީޘްތައް ހިމަނާފައި ވާނީ ސަނަދާއި ނުލައެވެ.
          އެއީ ﷲ ތަޢާލާގެ އިރާދަފުޅުން، މި ޙަދީޘްތައް ހިތުދަސް ކުރުމަށް ފަސޭހަ
          ކުރުމަށާއި، މި ޙަދީޘްތަކުން ކުރާ ފައިދާ އާންމުވެގެން ދިޔުމަށެވެ. ދެން
          މި ޙަދީޘްތައް ގެނައުމަށް ފަހު، އެއިން މާނަ ފޮރުވިފައިވާ ލަފުޒުތައް
          ބަޔާން ކުރުމަށް ބާބެއް ގެންނާނަމެވެ. [ނޯޓު: އެ ބާބު ބެއްލެވުމަށް
          އަސްލު އަރަބި ފޮތަށް ރުޖޫއަވެލައްވާށެވެ.]
        </p>

        <p class="inde">
          އާޚިރަތަށް އެދޭ ކޮންމެ މީހަކު މި ޙަދީޘްތައް ދެނެގަތުން މުހިންމެވެ.
          އެއީ މި ޙަދީޘްތަކުގައި މުހިންމު އެތައް ކަމެއް ޝާމިލުވެފައި ވާތީއާއި،
          ﷲ އަށް ކިޔަމަންތެރިކަން އަދާކުރެވޭ އެންމެހައި ގޮތްތަކަށް ސަމާލުކަން
          ގެނެސްފައި ވާތީއެވެ. އަދި އެއާމެދު ވިސްނައި ފިކުރުކޮށްފި މީހަކަށް
          މިކަން ހާމަވެގެން ދާނެއެވެ. ފަހެ (މި ކަމުގައި) އަހަރެން ބަރޯސާ ވަނީ ﷲ
          އަށެވެ. އަދި އަހަރެން ވަކީލުކޮށް އިތުބާރު ކުރަނީ އެ އިލާހަށެވެ. އަދި
          އެންމެހައި ހަމްދާއި ނިއުމަތް ވަނީ އެ އިލާހަށެވެ. އަދި ތައުފީގު
          ދެއްވުމާއި، ކުށްތަކުން ސަލާމަތްވުން ވަނީ ވެސް އެ އިލާހުގެ
          ހަޒުރަތުންނެވެ.
        </p>

        <br />
        <hr />
        <br />

        <h2 class="mid">
          <b><a>[އައްނަވަވީގެ ނިންމުން]</a></b>
        </h2>

        <p class="ar inde">
          فَهَذَا آخِرُ مَا قَصَدْتُهُ مِن بَيَانِ الْأَحَادِيثِ الَّتِي
          جَمَعَتْ قَوَاعِدَ الإِسْلَامِ، وَتَضَمَّنَتْ مَا لَا يُحْصَى مِنْ
          أَنْوَاعِ الْعُلُومِ فِي الْأُصُولِ وَالْفُرُوعِ وَالْآدَابِ،
          وَسَائِرِ وُجُوهِ الْأَحكَامِ. وَهَأَنَا أَذْكُرُ بَابًا مُختَصَراً
          جِدّاً فِي ضَبْطِ أَلْفَاظِهَا مُرَتَّبَةً؛ لِئَلَّا يُغْلَطَ فِي
          شَيْءٍ مِنْهَا، وَلِيَستَغنِيَ بِهَا حَافِظُهَا عَنْ مُرَاجَعَةِ
          غَيْرِهِ فِي ضَبْطِهَا، ثُمَّ أَشْرَعُ فِي شَرْحِهَا - إِنْ شَاءَ
          اللَّهُ تَعَالَى - فِي كِتَابٍ مُسْتَقِلٍ، وَأَرْجُو مِنْ فَضْلِ
          اللَّهِ تَعَالَى أَنْ يُوَفِّقَنِي فِيهِ لِبَيَانِ مُهِمَّاتٍ مِنَ
          اللَّطَائِفِ، وَجُمَلٍ مِنَ الْفَوَائِدِ وَالْمَعَارِفِ، لَا
          يَسْتَغْنِي مُسْلِمٌ عَنْ مَعْرِفَةِ مِثْلِهَا، وَيَظْهَرُ
          لِمُطَاِلعُهَا جَزَالَةُ هَذِهِ الْأَحَادِيثِ وَعِظَمُ فَضْلِهَا،
          وَمَا اشْتَمَلَتْ عَلَيْهِ مِنَ النَّفَائِسِ الَّتِي ذَكَرْتُهَا،
          وَالْمُهِمَّاتِ الَّتِي وَصَفْتُهَا، وَيَعْلَمُ بِهَا الْحِكْمَةَ فِي
          اخْتِيَارِ هَذِهِ الْأَحَادِيثِ الْأَرْبَعِينَ، وَأَنَّهَا حَقِيقَةٌ
          بِذَلِكَ عِنْدَ النَّاظِرِينَ.
        </p>

        <p class="ar inde">
          وَإِنَّمَا أَفْرَدْتُهُ عَنْ هَذَا الْجُزْءِ؛ لِيَسْهُلَ حِفْظُ ذَا
          الْجُزءِ بِانْفِرَادِهِ، ثُمَّ مَنْ أَرَادَ ضَمَّ الشَّرْحِ إِلَيْهِ
          فَلْيَفْعَلْ، وَلِلَّهِ عَلَيْهِ الْمِنَّةُ بِذَلِكَ؛ إِذْ يَقِفُ
          عَلَى نَفَائِسِ اللَّطَائِفِ الْمُسْتَنْبَطَةِ مِنْ كَلَامِ مَنْ قَالَ
          اللَّهُ فِي حَقِّهِ: ﴿وَمَا يَنْطِقُ عَنِ الْهَوَى ۝ إِنْ هُوَ إِلَّا
          وَحْيٌ يُوحَىٰ﴾.
        </p>

        <p class="ar inde">
          وَلِلَّه الْحَمدُ أَوَّلاً وَآخِراً، بَاطِناً وَظَاهِراً.
        </p>

        <p class="inde">
          [ނޯޓު: އައްނަވަވީ މި ބަސްފުޅު ވިދާޅުވެފައި ވަނީ 42 ވަނަ ޙަދީޘަށް
          ފަހުގައެވެ.] ފަހެ މިއީ އިސްލާމް ދީނުގެ ގަވާއިދުތައް އެކުލެވިފައިވާ
          ޙަދީޘްތައް ބަޔާންކޮށް ނިންމަން އަހަރެން ގަސްދު ކުރި ހިސާބެވެ. އަދި އެ
          ޙަދީޘްތަކުގައި އަދަދު ނުކުރެވޭހާ ތަފާތު އިލްމުތައް ހިމެނިފައިވެއެވެ.
          އެ ގޮތުން (ދީނުގެ) އުސޫލުތަކާއި، ފަރުއީ މައްސަލަތަކާއި، އަދަބު
          އަޚުލާގާއި، ދެން ހުރި އެކި ބާވަތްތަކުގެ ހުކުމްތައް ހިމެނެއެވެ. ދެން އެ
          ޙަދީޘްތަކުގައިވާ ލަފްޒުތައް ރަނގަޅަށް ކިޔައިދިނުމަށްޓަކައި، ވަރަށް
          ކުރު ބާބެއް މިތާ އަހަރެން ޒިކުރު ކޮށްލާނަމެވެ. އެއީ އެއިން
          ލަފްޒެއްގައި (މީހަކަށް) ކުށް ޖެހުނަ ނުދިނުމަށެވެ. އަދި އެ ހިތުދަސްކުރާ
          މީހަކަށް، އެހެން މީހެއްގެ ކިބައިން އެ ލަފްޒުތައް ރަނގަޅަތޯ މުރާޖާ
          ކުރަން ޖެހުނަ ނުދީ ފުއްދައި ދިނުމަށެވެ. އެއަށްފަހު ﷲ ތަޢާލާ އިރާދަ
          ކުރެއްވިއްޔާ، ވަކި ފޮތެއްގައި އެ ޙަދީޘްތައް ޝަރަހަ ކުރުމައިގެން
          އުޅޭނަމެވެ. އަދި ﷲ ތަޢާލާގެ ފަޟްލުވެރިކަމުން އަހަރެން އެދެނީ، (އެ
          ޙަދީޘްތަކުން) ފޮރުވިގެންވާ މުހިންމު މާނަތަކާއި، ޖުމްލަ ގޮތެއްގައި
          (އޭގައިވާ) ފައިދާތަކާއި އިލްމުތައް ބަޔާން ކުރުމަށް، އެ އިލާހު
          އަހަރެންނަށް ތައުފީގު ދެއްވުމެވެ. މުސްލިމަކަށް އެފަދަ ކަންތައްތައް
          ނޭނގި ހުރެގެން ނުވާނެއެވެ. އަދި އެ ކިޔައިފި މީހަކަށް، އޭގެ
          ރިވެތިކަމާއި ފަޟްލުގެ މަތިވެރިކަން ހާމަވެގެން ދާނެއެވެ. އަދި އޭގައި
          ހިމެނޭ އަހަރެން ޒިކުރުކުރި އަގުހުރި ކަންކަމާއި، އަހަރެން ސިފަކުރި
          މުހިންމު ކަންކަން ވެސް ހާމަވާނެއެވެ. އަދި މި ޙަދީޘްތައް އިޚްތިޔާރު
          ކުރުމުގެ ހިކުމަތް އެނގިގެން ދާނެއެވެ. އަދި ރަނގަޅަށް ބަލާ މީހުންނަށް،
          މި (ދެންނެވި) ކަންކަމަކީ ހަގީގަތެއްކަން އެނގޭނެއެވެ.
        </p>
        <p class="inde">
          އަދި އެ (ޙަދީޘްތަކުގެ) ބައިން މި ބާބު އަހަރެން ވަކިކުރި ހަމައެކަނި
          ސަބަބަކީ، އެ ބައި ވަކިން ހިތުދަސްކުރަން ފަސޭހަ ކުރުމަށެވެ. ދެން
          އެއަށްފަހު އެ ޙަދީޘްތަކަށް ޝަރަހައެއް އިތުރު ކުރަން އެދޭ މީހަކު ފަހެ
          އެ ކަން ކުރާށެވެ. އަދި އޭނާއަށް އެ ކަމަށް މިންނަތް ދެއްވުން ވަނީ ﷲ
          އަށެވެ. އެ ހިނދު އެ މީހަކު ހުއްޓި ވާނީ (ނަބިއްޔާގެ) ބަސްފުޅުތަކުން
          ނެގޭ އަގުހުރި، ފޮރުވިގެންވާ މާނަތަކާ އެކުގައެވެ. އެއީ ﷲ އެކަލޭގެފާނުގެ
          ހައްގުގައި މިފަދައިން ވަހީ ކުރެއްވި ކަލޭގެފާނެވެ: ’އަދި އެކަލޭގެފާނު
          އަމިއްލަ އެދުންފުޅަކަށް ވާހަކަފުޅެއް ނުދައްކަވައެވެ. އެއީ
          އެކަލޭގެފާނަށް އިއްވަވާ ވަހީއެއް ކަމުގައި މެނުވީ ނުވެއެވެ.‘
        </p>
        <p class="inde">
          އަދި ފެށުމާއި ނިންމުމާއި، ސިއްރާއި ފާޅުގައި ވެސް އެންމެހައި ހަމްދު
          ތައުރީފާއި ސަނާއެއް ހައްގުވަނީ ﷲ އަށެވެ.
        </p>

        <p class="ar inde">
          بَابُ الإِشَراتِ إِلَى ضَبْطِ الأَلفَظِ المُشْكِلَاتِ
        </p>
        <p class="ar inde">…</p>

        <p class="inde">
          [ނޯޓު: އައްއިމާމު ނަވަވީ އެ ބާބަށް ދެއްވި ނަމަކީ: އުނދަގޫ ލަފްޒުތައް
          ރަނގަޅަށް ކިޔައިދިނުމަށް އިޝާރަތް ކުރުމުގައިވާ ބާބު. އަދި
          ޙަދީޘްތަކުގައިވާ އިބާރާތްތައް ހުންނަންވީ ގޮތާއި، އެ ބަސްތަކުގެ މާނަ
          އެކަލޭގެފާނު ބަޔާން ކުރެއްވިއެވެ. ނަމަވެސް މި ތަރުޖަމާގައި އެ ބަސްތައް
          ކިޔައިދެވިފައި ވާތީ، އެ ބައެއް ނުހިމަނަމެވެ. އެ ބާބު ބެއްލެވުމަށް
          އަސްލު އަރަބި ފޮތަށް ރުޖޫއަވެލައްވާށެވެ. އެ ބާބަށް ފަހު އައްނަވަވީ
          ވިދާޅުވިއެވެ:]
        </p>

        <p class="ar inde">فَصْلٌ</p>
        <p class="ar inde">
          اعْلَمْ أَنَّ الْحَدِيثَ الْمَذْكُورَ أَولاً: «مَنْ حَفِظَ عَلَى
          أُمَّتِي أَرْبَعِينَ حَدِيثاً…» مَعْنَى الْحِفْظِ هُنَا: أَنْ
          يَنْقُلَهَا إِلَى الْمُسْلِمِينَ وَإِنْ لَمْ يَحْفَظْهَا وَلَا عَرَفَ
          مَعْنَاهَا، هَذَا حَقِيقَةُ مَعْنَاهُ، وَبِهِ يَحْصُلُ انْتِفَاعُ
          الْمُسْلِمِينَ، لَا بِحِفْظِ مَا لَا يَنْقُلُهُ إِلَيهِمْ.
        </p>
        <p class="ar inde">وَاَللَّهُ أَعْلَمُ بِالصَّوَابِ.</p>

        <p class="inde">ފަސްލު</p>
        <p class="inde">
          ދަންނާށެވެ. (މުގައްދިމާގައި) ފުރަތަމަ ޒިކުރު ކުރެވުނު ޙަދީޘް ’ތިމަން
          ނަބިއްޔާގެ އުންމަތަށް ސާޅީސް ޙަދީޘް ހިފްޒުކޮށްދީފި މީހަކު‘ މިތާ
          ހިފްޒުގެ މާނައަކީ މުސްލިމުންނަށް ފޯރުކޮށްދިނުމެވެ. އެއީ އޭނާއަށް އެ
          ހިތުދަސް ނުވެ، އޭގެ މާނަ ނޭނގުނު ކަމުގައި ވިޔަސް މެއެވެ. މި ޙަދީޘްގެ
          ހަގީގީ މާނައަކީ މިއީއެވެ. އަދި މުސްލިމުންނަށް ފައިދާ ހާސިލުވެގެންދާނީ
          މީގެންނެވެ. އެބައިމީހުންނަށް ފޯރުކޮށްދިނުމަކާ ނުލާ (ހަމައެކަނި)
          ހިތުދަސްކޮށްލައިގެނެއް ނޫނެވެ.
        </p>
        <p class="inde">
          އަދި މީގެ ރަނގަޅު ގޮތް އެންމެ މޮޅަށް ދެނެވޮޑިގެންވަނީ ﷲ އަށެވެ.
        </p>

        <!-- MARAJIU -->

        <br />
        <hr />
        <br />

        <h2 class="mid">
          <b><a>މަރުޖިއުތައް</a></b>
        </h2>

        <p class="ar">
          • مُتُونُ طَالِبِ العِلمِ، المُستَوَى الأَوَّلُ، لِعَبدِ المُحسِن بِن
          مُحَمَّد القَاسِم (ط السادسة 1439 هـ)
        </p>
        <p class="inde">
          ’މުތޫން ޠާލިބިލް ޢިލްމި‘ (އިލްމު އުނގެނޭ ދަރިވަރުގެ މަތުނުތައް)
          ފުރަތަމަ ބައި، ޢަބްދުލް މުޙްސިން ބިން މުޙައްމަދު އަލްގާސިމް. (ހަވަނަ
          ޗާޕު 2018 މ.)
        </p>

        <p class="ar">
          • النَّهجة السَّوِيَّة فِي تَرجَمَةِ الأَربَعِينَ النَّوَوِيَّةِ،
          لِلشَّيخِ صَلَاح الدِّين بنِ مُوسَى المَحلي.
        </p>
        <p class="inde">
          ޙުސައިން ޞަލާޙުއްދީނުގެ ސާޅީސް ޙަދީޘް، ޙުސައިން ޞަލާޙުއްދީނު.
        </p>

        <p class="ar">
          • تَرجَمَةُ الأَربَعِينَ النَّوَوِيَّةِ، لِحَسَّان بنِ عَبدِ
          الرَّزَّاقِ المَالدِيفِي.
        </p>
        <p class="inde">
          ނަވަވީގެ ސާޅީސް ޙަދީޘްގެ ތަރުޖަމާ، ޙައްސާން ޢަބްދުއްރައްޒާގް.
        </p>

        <p class="ar">
          • تَرجَمَةُ القُرآن الكَرِيم بِاللُّغَةِ المَالدِيفِيَّة.
        </p>
        <p class="inde">
          ކީރިތި ޤުރްއާނުގެ ދިވެހި ތަރުޖަމާ، ރައީސުލް ޖުމްހޫރިއްޔާގެ އޮފީސް.
        </p>

        <p class="ar">
          • قَامُوس المَالدِيفِي، لِلأَكَادِيمِيَّةِ اللُّغَةِ المَالدِيفِيَّة.
        </p>
        <p class="inde">ދިވެހި ބަސްފޮތް، ދިވެހި ބަހުގެ އެކެޑަމީ.</p>

        <p class="ar">
          • سِيَرُ أَعلَامِ النُّبَلَاءِ، الجُزءُ المَفقُودُ، لِلحَافِظِ شَمسِ
          الدِّينِ الذَّهَبِي.
        </p>
        <p class="inde">
          މަތިވެރި ބޭކަލުންގެ ހަޔާތްތައް، އަލްހާފިޒު ޝަމްސުއްދީން އައްޛަހަބީ.
        </p>

        <p class="ar">
          • الحَدِيثُ الضَّعِيفُ وَحُكمُ الاحتِجَاجِ بِهِ، لِلشَّيخِ عَبدِ
          الكَرِيمِ بِن عَبدِ اللَّهِ الخُضَيرِ.
        </p>
        <p class="inde">
          ޟަޢީފު ޙަދީޘާއި އެއިން ހުއްޖަތް ގާއިމު ކުރުމުގެ ހުކުމް، ޢަބްދުލް
          ކަރީމު އަލްޚުޟައިރު.
        </p>

        <p class="ar">
          • صَحِيح سُنَن التِّرمِذِي، صَحِيح التَّرغِيب وَالتَّرهِيب، تَحقِيق
          رِيَاض الصَّالِحِين، مِشكَاة المَصَابِيح، الجَامِع الصَّغِير
          وَزِيَادَاتِه، التَّعلِيقَات الحِسَان عَلَى صَحِيح ابن حِبَّان؛
          لِمُحَمَّد نَاصِرُ الدِّين الأَلبَانِي.
        </p>
        <p class="inde">
          ޞަޙީޙު ސުނަނު އައްތިރްމިޛީ، ޞަޙީޙު އައްތަރްޣީބް ވައްތަރްހީބް، ތަޙްގީގު
          ރިޔާޟުއްޞާލިޙީން، މިޝްކާތުލް މަޞާބީޙް، އަލްޖާމިޢުލް ޞަޣީރި
          ވަޒިޔާދާތިހި، އައްތަޢުލީގާތުލް ޙިސާން ޢަލާ ޞަޙީޙް އިބްނި ޙިއްބާން؛
          މުޙައްމަދު ނާޞިރުއްދީން އަލްއަލްބާނީ.
        </p>

        <br />

        <h2 class="mid">
          <b><a>ޝަރަހަތައް</a></b>
        </h2>

        <p class="ar">
          • شَرحُ مَتن الأَربَعِينَ النَّوَوِيَّةِ فِي الأَحَادِيثِ الصَّحِيحَةِ
          النَّبَوِيَّةِ، لِيَحيَى بِن شَرَفِ النَّوَوِي.
        </p>
        <p class="inde">
          ނަވަވީގެ 40 ޙަދީޘްގެ ޝަރަހަ، ޔަޙްޔާ ބިން ޝަރަފު އައްނަވަވީ.
        </p>

        <p class="ar">
          • رِيَاضُ الصَّالِحِينَ مِن كَلَامِ سَيِّدِ المُرسَلِينَ، لِيَحيَى بِن
        </p>
        <p class="inde">
          ’ރިޔާޟުއްޞާލިޙީން‘ (ސާލިހުންގެ ބަގީޗާ)، ޔަޙްޔާ ބިން ޝަރަފު އައްނަވަވީ.
        </p>

        <p class="ar">
          • جَامِعُ العُلُومِ وَالحِكمِ فِي شَرحِ خَمسِينَ حَدِيثًا مِن
          جَوَامِعِ الكَلَمِ، لِلحَافِظِ اِبنِ رَجَب الحَنبَلِي.
        </p>
        <p class="inde">
          ’ޖާމިޢުލް ޢުލޫމް ވަލްޙިކަމް‘ އިބްނު ރަޖަބު އަލްހަންބަލީ.
        </p>

        <p class="ar">
          • شَرحُ الأَربَعِينَ النَّوَوِيَّةِ، لِمُحَمَّدٍ بنِ صَالِح
          العُثَيمِين.
        </p>
        <p class="inde">
          ނަވަވީގެ 40 ޙަދީޘްގެ ޝަރަހަ، މުޙައްމަދު ބިން ޞާލިޙު އަލްޢުޘައިމީން.
        </p>

        <p class="ar">
          • المِنحَةُ الرَّبَّانِيَّةُ فِي شَرحِ الأَربَعِينَ النَّوَوِيَّةِ،
          لِصَالِح بِن فَوزَان بِن عَبدِ اللَّهِ الفَوزَان.
        </p>
        <p class="inde">
          ’މިންޙަތުއް ރައްބާނިއްޔާ‘ — ނަވަވީގެ 40 ޙަދީޘްގެ ޝަރަހަ، ޞާލިޙު ބިން
          ފައުޒާނު އަލްފައުޒާނު.
        </p>

        <p class="ar">
          • فَتحُ القَوِيُّ المَتِينُ فِي شَرحِ الأَربَعِينَ وَتَتِمَّةِ
          الخَمسِينَ، لِعَبد المُحسِنِ بِن حَمد العَبَّاد البَدر.
        </p>
        <p class="inde">
          ’ފަތުޙުލް ގަވިއްޔުލް މަތީން‘ — ނަވަވީގެ 40 ޙަދީޘްގެ ޝަރަހަ، ޢަބްދުލް
          މުޙްސިން އަލްޢައްބާދު.
        </p>

        <p class="ar">
          • الرِّيَاضُ الزَّكِيَّة شَرَح الأَربَعِينَ النَّوَوِيَّة، لِعَبد
          الكَرِيم بِن عَبدِ اللَّهِ الخُضَير.
        </p>
        <p class="inde">
          ’ރިޔާޟުއް ޒަކިއްޔާ‘ — ނަވަވީގެ 40 ޙަދީޘްގެ ޝަރަހަ، އަބްދުލް ކަރީމު
          އަލްޚުޟައިރު.
        </p>

        <p class="ar">
          • التُّحفَةُ الرَّبَانِيَّة فِي شَرحِ الأَربَعِينَ حَدِيثاً
          النَّوَوِيَّة وَمَعَهَا شَرحُ الأَحَادِيثِ الَّتِي زَادَهَا اِبنُ
          رَجَب الحَنبَلِي، لِإِسمَاعِيلُ بِن مُحَمَّد بِن مَاحي السّعدِي
          الأَنصَارِي.
        </p>
        <p class="inde">
          ’ތުޙްފަތުއް ރައްބާނިއްޔާ‘ — ނަވަވީގެ 40 ޙަދީޘްގެ ޝަރަހަ، އިސްމާޢީލު
          ބިން މުޙައްމަދު އަލްއަންޞާރީ.
        </p>
      </div>
      <!-- END OF DHIV FONT -->

      <br />
      <hr />
      <br />

      <div class="mid">
        <p>
          — އަނބުރާ މައި
          <b><a href="../../books/index.html">ސަފުހާއަށް</a></b> —
        </p>
      </div>

      <br />
    </div>
    <!-- <div class="wrapper"> -->

    <!-- Global site tag (gtag.js) - Google Analytics -->
    <script
      async
      src="https://www.googletagmanager.com/gtag/js?id=G-HL24Q9NN24"
    ></script>
    <script>
      window.dataLayer = window.dataLayer || [];
      function gtag() {
        dataLayer.push(arguments);
      }
      gtag("js", new Date());

      gtag("config", "G-HL24Q9NN24");
    </script>
    <!-- End Google Analytics -->
  </body>
</html>
